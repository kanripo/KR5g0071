# -*- mode: mandoku-view -*-
#+TITLE: 意林
#+DATE: 2015-08-29 02:53:45
#+PROPERTY:  LASTPB <PB KR5g0071_SJB_005-320514c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5g0071_HFL_004-022b>
#+PROPERTY: JUAN 5
<md:KR5g0071_HFL_005-001a>¶<pb:KR5g0071_SJB_005-320515a>
意林卷之五瑟五¶
　　　　扶風馬緫元會編¶
　　　周生烈子五卷¶
序云六蔽鄙夫燉煌周生烈字文逸張角敗¶
後天下潰亂哀苦之間故著此書以堯舜作¶
幹植仲尼作師誡○御馬失節其車是碎御¶
天下失節四海失墜桀紂是湯武之梯秦項¶
是大漢之階四逆不興則四順不昇○賢哲¶
不可以色貌誘之猶張羅恤鳳施穽誘麟伯¶
樂相馬取之於瘦聖人相士取之於踈聽訟¶<md:KR5g0071_HFL_005-001b>¶

不如使勿訟善斷不如使勿亂○理天綱仗¶
八柄運元象撮衆有者天子也撫人物參天¶
意者三公也執公節事修埋者士也臨死修¶
善於計己晩事迫乃歸於救己微有階者易¶
成基無因者難成時○鳩傅隼翼羔披豹皮¶
類似質違表是裏非○人者天之舌物者神¶
之口天高地厚報應故晚辭者主之弓弩教¶
者君之機關○矜賞若春重罰若秋行禮若¶
火流教若水讓一得百争十失九¶
　　　荀悅申鑒五卷¶<md:KR5g0071_HFL_005-002a>¶
<pb:KR5g0071_SJB_005-320515b>
序云夫道本仁義五經以經之羣籍以緯之¶
前鑒既明今又申之故曰申鑒○君臣親而¶
有禮百官和而不同此治國之風也禮俗不¶
一庶人作議此衰國之風也君臣争盟大夫¶
争名此乖國之風也上多欲下多端法不定¶
政多門此亂國之風也以割下作能附上作¶
忠此叛國之風也小臣争寵大臣争權此害¶
國之風也上不訪下不諫婦言用内政行此¶
亡國之風也○善禁者先禁身而後人不善¶
禁者先禁人而後身三曰致武事四曰禁數¶<md:KR5g0071_HFL_005-002b>¶

赦○秦之滅學也書朽於屋壁義絶於朝野¶
學聖不至聖可以盡生學壽不至壽可以盡¶
命○君子有三鑒鑒乎前鑒乎人鑒乎鏡○¶
下不鉗口上不塞耳則有所聞矣○思唐虞¶
於上世瞻仲尼於中古乃知小道者足羞也¶
思伯夷於首陽想四皓於商山乃知穢妄者¶
足恥也存張鷺於西極念蘇武於朔方乃知¶
懷安者足鄙也¶
　　　仲長昌言十卷¶
教化以禮義爲宗禮義以典籍爲本常道行¶<md:KR5g0071_HFL_005-003a>¶
<pb:KR5g0071_SJB_005-320515c>
於百世權宜用於一時高辛已往則聞其人¶
不見其書唐虞夏殷則見其書不詳其事周¶
氏已來載籍具矣○後嗣愚王見天下莫與¶
之違奔其私情騁其邪欲君臣宣淫上下同¶
惡目極角觝之觀耳窮鄭衞之聲入則騁於¶
婦人而不反出則馳於田戈而不還信任親¶
愛寵貴后妃命移運去不自知也○建旗伐¶
鼓高烽明候守邊之猛將非中國之良吏和¶
鑾法駕清道而行便辟揖讓諸夏之威儀非¶
夷狄之有也○董賢之於哀帝無骨肉絲髪¶<md:KR5g0071_HFL_005-003b>¶

之親又不能傳其氣類定其繼嗣以丈夫宴¶
接之歡自成膠漆也○景帝顯位刺史者皆¶
是宦臣子弟猶如豺狼守肉鬼魅待疾曰在¶
天之内在人之外○人愛我我愛之人憎我¶
我憎之○天下士有三俗選士而論族姓閥¶
閱一俗交游趨富貴之門二俗畏服不接於¶
貴尊三俗天下之士有三可賤慕名而不知¶
實一可賤不敢正是非於富貴二可賤向盛¶
背衰三可賤○天下學士有三姦焉實不知¶
詳不言一也竊他人之記以成已說二也受¶<md:KR5g0071_HFL_005-004a>¶
<pb:KR5g0071_SJB_005-320516a>
無名者移知者三也○知言而不能行謂之¶
疾此疾雖有天醫莫能治也同於我者何必¶
可愛異於我者何必可憎智足以立難成之¶
事能足以圖　　附者不黨踈者不遺○婦¶
人有朝哭良人暮適他土涉歷百庭顔色不¶
愧今公侯之宫美女數百卿士之家侍妾數¶
十書則以醇酒淋其骨髓夜則以房室輸其¶
血氣○人之性有山峙淵渟者患在不通嚴¶
剛貶絶者患在傷士廣大闊蕩者患在無檢¶
和順恭愼者患在少斷端殻清潔者患在拘¶<md:KR5g0071_HFL_005-004b>¶

狹辯通有辭者患在多言安舒沈重者患在¶
後時好古守經者患在不變勇毅果敢者患¶
在險害䟽濯胷臆澡雪腹心使之芬香皓潔¶
白不可污也道德仁義天性也織之以成其¶
物鍊之以致其精瑩之以發其光幽暗則巧¶
人之所短會同則述人之所長負我者我又¶
加厚焉疑我者我又加信焉難必相恤利必¶
相反○事君不爲君所知忠未至也與人交¶
不爲人所信義未至也父母不好學業惡子¶
孫學之可違而學也父母不好士惡子孫友¶<md:KR5g0071_HFL_005-005a>¶
<pb:KR5g0071_SJB_005-320516b>
之可違而交也○英辭雨集妙句雲來愛相¶
攻命之自然也愜快以志人情之所欲也○¶
嗽舌下泉咽之名曰胎食得道者生六翮於¶
臂長毛羽於腹飛無階之蒼天度無窮之世¶
俗北方寒而人壽南方暑而人夭如蠶寒而¶
飢則引曰多温而飽則引曰少湯契後秦益¶
後益即皋陶子也¶
　　　典論五卷(魏文/帝)¶
堯崩舜避堯子於南河之南舜崩禹避舜子¶
於陽城禹崩益避禹子於基山之陰事見史¶<md:KR5g0071_HFL_005-005b>¶

記如彼登山乃勤以求高如彼浮川乃勤以¶
求遠惟心弗勤時亦靡剋○應瑒云人生固¶
有人心答云在親曰孝施物曰仁仁者有事¶
之實名非無事之虛稱善者道之母羣行之¶
主○序云佞邪穢政愛惡敗俗國有此二事¶
欲不危已不可得也○桓靈之際閹寺專命¶
於上布衣橫議於下千禄者殫貨以奉貴要¶
名者傾身以事勢位成乎私門名定乎橫巷¶
由是户異議人殊論論無常檢事無定價長¶
愛惡興朋黨○夷吾侈而鮑叔廉此其志不¶<md:KR5g0071_HFL_005-006a>¶
<pb:KR5g0071_SJB_005-320516c>
同也張竦潔而陳遵污此其行不齊也○主¶
與民有三求求其謂己勞求其謂己死求其¶
謂己生○法者主之柄吏者民之命法欲簡¶
而明吏欲公而平○詩刺豔妻書誡晨婦司¶
隸馮方女有國色避亂揚州袁術登城見而¶
悅之遂取焉甚寵之諸婦教之曰將軍貴人¶
重其志節宜數涕泣示憂愁也若如此加重¶
馮氏後每見術垂泣術果以謂有心益寵之¶
諸婦乃共絞殺懸之於厠言其哀怨自殺術¶
以其不得志而死厚加殯殮袁紹妻劉氏甚¶<md:KR5g0071_HFL_005-006b>¶

妬忌紹死未殯劉氏殺其妾五人恐死者有¶
知復能寵之乃髠頭黑面以毁其容○上洛¶
都尉王琰以功受封其妻泣於内恐琰富貴¶
更取妻妾○荆州牧劉表跨有南土子弟驕¶
貴以酒器名三爵上者曰伯雅受七勝中雅¶
受六勝季雅受五勝又設大鍼於杖端有醉¶
者輒以劖刺之驗其醒醉然人形性同於庶¶
類勞則早斃逸則晩死○余喜彈碁略盡其¶
巧少嘗作賦昔京師有東方世安張公子嘗¶
恨不得與彼數子對之○太子篇序云余蒙¶<md:KR5g0071_HFL_005-007a>¶
<pb:KR5g0071_SJB_005-320517a>
隆寵忝當上嗣憂惶踧踖上䟽自陳欲繁辭¶
博稱則父子之間不文也欲略言直說則喜¶
懼之心不達也里語曰汝無自譽觀汝作家¶
書言其難也¶
　　　魏子十卷¶
源靜則流清本正則末茂内修則外理形端¶
則影直天生君子所以治小人天生小人所¶
以奉君子無君子則無畜小人無小人則無¶
以養君子録人一善則無棄人採材一用則¶
無棄材人皆易華嶽以謂卑小故登之而摧¶<md:KR5g0071_HFL_005-007b>¶

傷難天以謂高大故不昇而無殃○鼎以希¶
出而世重之釜鐺常用而世輕之○古有弟¶
子病師數往看之師至弟子輙起因勞而致¶
死師非不仁弟子非無禮傷於數也薄氷當¶
白日聚毛遇猛火雖欲遠害其勢不可蓼蟲¶
在蓼則生在芥則死非蓼仁而芥賊失於本¶
不可也○諺曰己是而彼非不當與非争彼¶
是而已非不當與是争○君子表不隱裏明¶
暗同度○苦躬富貴之梯階○仲尼無契券¶
於天下而德著古今善惡明也鏡照醜好而¶<md:KR5g0071_HFL_005-008a>¶
<pb:KR5g0071_SJB_005-320517b>
人不怨法明善惡而人不恨¶
　　　人物志三卷(劉邵)¶
草之精秀者英獸之將羣者雄張良是英韓¶
信是雄¶
　　　任子十卷(名弈)¶
學所以治己教所以治人○喜能歌舞怒能¶
戰鬥○一人之智不如衆人之愚一目之察¶
不如衆目之明○生於治長於治知世之所¶
以治者君子也生於亂長於亂知世之所以¶
亂者君子也若不知治亂之所因者凡民也○¶<md:KR5g0071_HFL_005-008b>¶

道德之懷民猶春陽之柔物履深水而不¶
寒結木條而不折○天之圓也不中䂓地之¶
方也不中矩○山必有阜河必有曲江漢東¶
流必有迴復○直木無陰直士無徒是以賢¶
人直士常不容於世○登泰山見天下之大¶
不察細者視遠故也處高位知人主之貴不¶
卹卑賤者意滿故也○治己審則可以治人¶
治人審則可以治天下累世一聖是繼踵千¶
里一賢是比肩○水可乾而不可奪濕火可¶
滅而不可奪熱金可柔而不可奪重石可破¶<md:KR5g0071_HFL_005-009a>¶
<pb:KR5g0071_SJB_005-320517c>
而不可奪堅○諺云富不學奢而奢貧不學¶
儉而儉人情皆能唯聖人能節之木氣人勇¶
金氣人剛火氣人强而燥土氣人智而寬水¶
氣人急而賊○神龍不處網罟之水鳳凰不¶
翔罻羅之郷賢人不入危國智者不輔亂君○¶
蕭何守文法曹參務無苛相繼作相天下¶
獲安武帝輕人命重武功飾宫室厚賦斂土¶
地益廣德惠彌狹○桓譚云王者易輔伯者¶
難佐¶
　　　篤論四卷(杜恕)¶<md:KR5g0071_HFL_005-009b>¶

水性勝火分之以釜甑則火强而水弱人性¶
勝志分之以利欲則志强而性弱○考實性¶
行莫過於郷閭校才選能莫善於對策杜氏¶
始出帝堯在周爲唐杜氏漢世有杜周杜欽¶
杜篤○畿字伯侯魏書有傳畿長子理宇務¶
仲少而機察故名曰理少子恕字務伯○陛¶
下謂以今世無良才朝廷乏賢佐豈可追望¶
前世之稷契坐待後來之俊乂可能治乎恕¶
在河東坐卧恒避父住處恕子預字元凱晉¶
書有傳¶<md:KR5g0071_HFL_005-010a>¶
<pb:KR5g0071_SJB_005-320518a>
　　　體論四卷(杜恕)¶
不動如山難知如陰人有厚德無問小節人¶
有大舉無訾小故隋侯之珠不能無類○夫¶
人臣猶如土也萬物載焉而不辭其重水瀆¶
污焉而不辭其下草木植焉而不有其功夫¶
行者榮辱之皂白○君子居必選郷遊必擇¶
士至人之治也處國於不傾之地積政於萬¶
全之鄕載德於不止之輿行令於無竭之倉¶
使民於不争之塗開法於必得之方庶民水¶
也君子舟也水所以載舟亦所以覆舟○恕¶<md:KR5g0071_HFL_005-010b>¶

性踈惰但飽食而已家有書傳頗嘗涉歷父¶
憂行喪在禮多愆孝聲不聞後除中郎又作¶
黄門郞同朝友人問余志余答曰見大臣論¶
議或黨甲苦乙所親或黨乙謗甲所親余處¶
甲乙之間幸無毁譽耳¶
　　　傳子一百二十卷¶
木大者發越小者敷揚土是人之母也故人¶
有戀土之心買鄰人價貴宅宅可買鄰不可¶
得也○冠堯之冠行桀之行亦桀也服桀之¶
服行堯之行亦堯也處巿井之肆服君子之¶<md:KR5g0071_HFL_005-011a>¶
<pb:KR5g0071_SJB_005-320518b>
服在小人之中行賢哲之事猶夜行珮珠玉¶
也亦灼然矣蜘蛛作羅蜂之作窠其巧亦妙¶
矣況復人乎黄金累千不如一賢人而無廉¶
猶衣服之無殺食味之酸鹹○郭林宗謂仇¶
智季曰子嘗有過否智季曰暮飯牛牛不食¶
搏牛一下語曰士非璧也談者謂價耳談者¶
之口猶愛憎之心○智慧多則引血氣如燈¶
火之於脂膏炷大而明明則膏消炷小而暗¶
暗則膏息息則能長久也○雄聲而雌視者¶
虛僞人也氣急而聲重者敦實人也○蒙恬¶<md:KR5g0071_HFL_005-011b>¶

築長城人不堪苦白骨山積乃有歌曰生男¶
愼勿舉生女餔用餔不見長城下白骨相棖¶
柱作黄金者是方士取草屑合金燒之故草¶
屑燃金落下¶
　　　太元經十四卷(梁國楊泉/字德淵)¶
怒如烈冬喜如温春○鸞鶹鳳子養甡高峙¶
隱耀深林不食滓穢○内清外濁弊衣褁玉○¶
十里九坎牛馬低昂○天氣左轉星辰右¶
行陰陽運度報返相迎○强梁者亡掘强者¶
折大健者跋大利者缺激氣成風湧氣成雨¶<md:KR5g0071_HFL_005-012a>¶
<pb:KR5g0071_SJB_005-320518c>
濁霧成雪清露成霜¶
　　　化清經十卷¶
濁者不信淵生之清而甘濯之濁矣○動則¶
虎發靜如鱗潜若彼赫赫若此洋洋○將飛¶
者冀伏將奮者足跼將噬者爪縮將言者口¶
默將文者且朴¶
　　　鄒子一卷¶
欲知其人視其朋友蒺藜在田良苗無所措¶
其根佞邪在朝忠直無所容其身○寡門不¶
入宿臨甑不取塵避嫌也¶<md:KR5g0071_HFL_005-012b>¶

　　　成敗志三卷(孫毓/字仲)¶
水性雖能流不導則不通人性雖能智不教¶
則不達學猶植也不學將落○密者天地之¶
際會成敗之機要故陰陽不密者寒暑不能¶
以成歲棟宇不密則九層不可以庇身¶
　　　古今通論三卷(王嬰)¶
崑崙東南方五千里謂之神州州中有和羹¶
郷方三千里五嶽之域帝王之宅聖人所生¶
也○倉頡造書形立謂之文聲具謂之字字¶
者取其華乳相生在於竹帛謂之書¶<md:KR5g0071_HFL_005-013a>¶
<pb:KR5g0071_SJB_005-320519a>
　　　中論六卷(徐偉長作/任氏注)¶
倚立而思遠不如速行而必至矯首而徇飛¶
不如修翼之必獲孤居而願智不如積學之¶
必達君子不卹年之將暮而憂志之有倦道¶
之於人甚簡遂没不言彪殊異馬遷也○人¶
之涉世譬如奕棋苟不盡道誰無死地但不¶
幸耳¶
　　　唐子一十卷(名滂字惠澗生/昊太元二年)¶
舟循川則游速人順路則不迷○大木百尋¶
根積深也滄海萬仞衆流成也淵智達洞累¶<md:KR5g0071_HFL_005-013b>¶

學之功也君子以道成冠以道成輿出門不¶
冠則不敢行行非輿則不可步有父不能孝¶
有兄不能敬而論人父子之義昆弟之節猶¶
彎弓而自射也○人性苟有一孝則無所不¶
包猶樹根一植百枝生焉○或問齊桓晉文¶
優劣唐子答曰論功則桓兄而文弟論德則¶
文兄而桓弟○大晉應期一舉席卷猶震霆¶
摧枯千鈎壓卵無餘類矣○人多患遠見百¶
步而不自知眉頰知眉頰者復不能察百步¶
也君子守眞仗信遭時不容雖有訕辱之恥¶<md:KR5g0071_HFL_005-014a>¶
<pb:KR5g0071_SJB_005-320519b>
幽垢之謗猶傷體毛耳鷹隼羣飛鳳凰遠遊¶
小人成列君子深藏諺曰脂粉雖多醜面可¶
加膏澤雖光不可潤草古人目短於自見故¶
以鏡觀形心短於自治故以禮自防君子不¶
以昏行易操不以夜昧易容○夫自有高世¶
之名必有負俗之累有絶羣之節必嬰謗嗤¶
之患白骨擬象魚目似珠遥聽遠望無不亂¶
也○禍福相轉利害相生如循環而運丸耳¶
其兆不可見其端不可覺○良將如山如淵¶
人不知其慼亦不知其歡○將勿離鼓旗師¶<md:KR5g0071_HFL_005-014b>¶

之耳目○暴至之榮智者不居守財不施謂¶
之錢奴○佐鬥者傷預事者亡¶
　　　秦子二卷¶
欲顯白於雪中馳光於日下不可得也○顔¶
彦先難云有味如醽而不醉人其味如黍飲¶
之則醉何也秦子曰醉在小人不在君子吾¶
欲錦中而紵表不欲繡外而麻裏猶論者寧¶
匱於辭不匱於理○遠難知者天近難知者¶
人○因斧以得柯因柯以成用種一粟則千¶
萬之粟滋種一仁則衆行之美備矣○鍼雖¶<md:KR5g0071_HFL_005-015a>¶
<pb:KR5g0071_SJB_005-320519c>
小入水則沈毛雖大入水則浮性自能也¶
　　　梅子一卷¶
伊尹吕望傅說箕子夷齊柳惠顏淵莊周阮¶
籍易地而居能行所不能行也阮籍孝盡其¶
親忠不忘君明不遺身智不預事愚不亂治¶
自莊周已來命世大賢其惟阮先生乎按其¶
書晉人也¶
　　　物理論十六卷¶
欲定天下而任小人者猶欲捕麞鹿而張兔¶
罝不可得也○忿飈焚衣其損多矣忿爨之¶<md:KR5g0071_HFL_005-015b>¶

熟推甑而棄之損益多○語曰上不正下參¶
差古者所以不欺其民也割剥富强以養貧¶
弱何異餓耕牛乘馬而飽吠犬棄干將而礪¶
鉛刃也○論語聖人之至教王者之大化郷¶
黨篇則有朝廷之儀聘享之禮堯曰篇則有¶
禪代之事夫文彩之在人猶榮華之在草○¶
給事中與高堂隆秦朗争指南車二子云古¶
無此車記虛言耳先生曰争虛空言不及如¶
試之效也言於明帝明帝詔使作之車乃成○¶
翻車先生居在京師城内有地作園而患¶<md:KR5g0071_HFL_005-016a>¶
<pb:KR5g0071_SJB_005-320520a>
無水可溉乃作翻車令童兒轉之其功百倍¶
天地成歲也先春而後秋人君之治也先禮¶
而後刑救嬰孩之疾而不忍鍼艾更加他物¶
以至死也今除肉刑者更衆何異服他藥也¶
肉刑雖斬其足猶能生育也張倉除肉刑每¶
歲所殺萬計鍾繇復肉刑歲生二千人也○¶
肉刑名者猶鳥獸登爼而作肉○今有弱子¶
當陷大辟問其慈父必乞以肉刑代之苟可¶
以生易死也有道之君能不以此加百姓乎¶
蛇螫在手壯夫斷其腕謂其雖斷不死也○¶<md:KR5g0071_HFL_005-016b>¶

曹義曰縶馴駒以縿絆御悍馬以腐索今制¶
民以輕刑亦如死也○但知管子借耳於天¶
下不知堯借人心而後用其耳目○昔燕趙¶
之間有三男共娶一女生四子後争訟廷尉¶
延壽奏云禽獸生子逐母冝以還母尸三男¶
子於市○塞一蟻孔而河决息施一車轄而¶
覆乘止立法令者亦冝舉要○禮云繼父服¶
齊衰○傳子曰母捨己父更嫁他人與兄父¶
甚於兩絶天也○又制服恐非周孔所制亡¶
秦焚書以後俗儒造之○妄進者若卵投石¶<md:KR5g0071_HFL_005-017a>¶
<pb:KR5g0071_SJB_005-320520b>
逃誅者若走赴深○曄若春華之並發馥若¶
秋蘭之俱茂○樹上懸瓠非木實也背上被¶
裘非脊毛也此似而非九日養親一日餓之¶
豈得言飽多飢少固非孝乎穀馬十日一日¶
餓之馬肥不損於義無傷不可同之一日餓¶
母也○漢末有管秋陽者與弟及伴一人避¶
亂俱行天雨雪粮絶謂其弟曰今不食伴則¶
三人俱死乃與弟共殺之得粮達舍後遇赦¶
無罪此人可謂善士乎孔文舉曰管秋陽愛¶
先人遺體食伴無嫌也荀侍中難曰秋陽貪¶<md:KR5g0071_HFL_005-017b>¶

生殺生豈不罪邪文舉曰此伴非會友也若¶
管仲啖鮑叔貢禹食王陽此則不可向所殺¶
者猶鳥獸而能言耳今有犬齧一狸猩齧一¶
鸚䳇何足怪也昔重耳戀齊女而欲食狐偃¶
叔敖怒楚師而欲食五參賢哲之忿猶欲啖¶
人而況遭窮者乎○見虎一毛不知其斑道¶
家笑儒者之拘儒者嗤道家之放皆不見本¶
也止響以聲逐影以形姦争流蕩不知所止¶
也○傳子曰云孟軻荀卿若在孔門非唯游¶
夏而已乃冉閔之徒也○積薪若山縱火其¶<md:KR5g0071_HFL_005-018a>¶
<pb:KR5g0071_SJB_005-320520c>
下火未及燃一杯之水尚可滅也及至火猛¶
風起雖傾河海不能救也秦昭王是積薪而¶
縱火其下始皇燃而方熾二世起風而怒也○¶
秦人視山東之民猶猛虎之睨羣羊何隔¶
憚哉○范蠡字少伯楚三户人也使起滅昊¶
已後乘輕舟遊五湖王令人寫其狀恒朝禮¶
之列仙云徐人也○傅氏之先出自陶唐傅¶
說之後○玄字休奕子哉字長虞晉書有傳○¶
楚漢之際有好事者作世本上録黄帝下¶
逮漢末斑固漢書因父得成大孝養志其次¶<md:KR5g0071_HFL_005-018b>¶

養形養志者盡其和養形者不失其敬割地¶
利己天下讎之推心及物天下歸之以信接¶
人天下信之不以信接人妻子疑之見疑妻¶
子難以事君君子修身居位非利名也在乎¶
仁義○人皆知滌其器莫知洗其心君子審¶
其宗而後學明其道而後行或云玄衡以善¶
詩至宰相張禹以善論作帝師豈非儒學之¶
榮乎○傅子曰學以道達榮不以位顯吾觀¶
班固漢書論國體則飾主闕而抑忠臣叙世¶
教則貴取容而賤直節述時務則謹辭章而¶<md:KR5g0071_HFL_005-019a>¶
<pb:KR5g0071_SJB_005-320521a>
略事實非良史也墨子兼愛是廢親也知喪¶
是忘憂也○漢太宗除肉刑匹夫之仁也非¶
天下之仁也不忍殘人之體而忍殺人故曰¶
匹夫○伊尹耕於有莘孰知非夏之野人吕¶
尚釣於渭濱孰知非殷之漁者遇湯武文王¶
然後知其非也面岐路者有行迷之慮仰高¶
山者有飛天之志或乘馬乘車而俱至秦者¶
所謂形異而實同也○若謂黄帝後方有舟¶
檝庖羲之時長江大河何所用之經巨海者¶
終年不見其涯測虞淵者終世不知其底故¶<md:KR5g0071_HFL_005-019b>¶

近者不可以度遠也○漢世賤軺車而今貴¶
之○青與赤謂之文赤與白謂之章白與黑¶
謂之黼黑與青謂之黻五綵謂之繡○始皇¶
塚令匠人作機弩有人穿者即射之以人魚¶
膏作燭○逐兔之犬終朝尋兔不失其迹雖¶
見麋鹿不暇顧也○漢高祖度闊而網踈故¶
後世推誠而簡直光武教一而網密故後世¶
守常而禮義魏武糺亂以尚猛天下修法而¶
貴理○形自正不求影之直而影自直聲之¶
平不求響之和而響自和德之崇不求名之¶<md:KR5g0071_HFL_005-020a>¶
<pb:KR5g0071_SJB_005-320521b>
遠而名自遠○西國胡言蘇合香是獸便中¶
國獸便而臭忽聞西極獸便而香則不信矣○¶
必得崑山之玉而後寳則荆璞無夜光之¶
美必須南國之珠而後珍則隋侯無明月之¶
稱始皇遠遊並海而不免平臺之變及葬驪¶
山尋見發掘今有鉛錫之鋋雖歐冶百鍊猶¶
不如瓦刀有駑駘之馬雖造父駕之終不及¶
飛兔絶景質鈍故也土不可作䥫而可以作¶
瓦○相者曰三亭九候定於一尺之面愚智¶
勇怯形於一寸之目天倉金匱以别貧富貴¶<md:KR5g0071_HFL_005-020b>¶

賤○光武鳳翔於南陽燕雀化作鵷鶵二漢¶
之臣焕爛如三辰之附長天長平之卒磊落¶
如秋草之中繁霜勢使然也○長人數丈身¶
横九畒兩頭異頸四臂共骨老人生角男女¶
變化何益於賢愚耶○豈有太一之君坐於¶
庶人之座魁罡之神存於匹婦之室○傅子¶
曰諸葛亮誠一時之異人也治國有分御軍¶
有法積功興業事得其機入無遺刃出有餘¶
粮知蜀本弱而危故持重以鎮之若姜維欲¶
速立其功勇而無决也○馬先生綾機先生¶<md:KR5g0071_HFL_005-021a>¶
<pb:KR5g0071_SJB_005-320521c>
名鈞字衡天下之名巧也綾機本五十綜五¶
十纂六十綜六十纂先生乃易二纂奇文異¶
變因感而作自能成陰陽無窮也指南車見¶
周官亦見鬼谷子先生作辯上下者莫正乎¶
位興國家者莫貴乎人統内外者莫齊乎分¶
宣德教者莫明乎學秉綱而目自張執本而¶
末自從善賞者賞一善而天下之善皆勸善¶
罰者罰一惡而天下之惡皆除矣世質則官¶
少時文則吏多有虞氏官五十夏后官一百¶
殷有二百周有三百國典之墜猶位喪也位¶<md:KR5g0071_HFL_005-021b>¶

之不建名理廢也○以譽取人則權勢移於¶
下而朋黨之交用以功進士則有德者未必¶
授而凡下之人或見任也君子内洗其心以¶
虛受人外設法度立不易方今人稱古多賢¶
患世無人退不三思坐語一世豈不惑邪○¶
人之性如水焉置之圓則圓置之方則方澄¶
之淳而清動之則流而濁先王知中流之易¶
擾亂故隨而教之謂其偏好者故立一定之¶
法龍舟整檝王良不能執也驥騄齊行越人¶
不敢御也各有所能搆大厦者先擇匠而後¶<md:KR5g0071_HFL_005-022a>¶
<pb:KR5g0071_SJB_005-320522a>
揀材治國家者先擇佐而後定民○人之學¶
如渴而飲河海大飲則大盈小飲則小盈大¶
觀則大見小觀則小見○金以利用錢以輕¶
流此二物飢不可食○入粟補吏是賣官也¶
罪人以贖是縱惡也○世富錢流則禁盜鑄¶
錢世貧滯則禁盜壞錢○天子之害莫害於¶
女飾盈一頭之飾盈千金之價婢妾之服亦¶
重四海之珍○公卿大夫刻石作碑鐫石作¶
虎碑虎崇僞陳於三衢妨功喪德異端並起¶
撞亡秦之鍾作鄭衞之樂欲以興治豈不難¶<md:KR5g0071_HFL_005-022b>¶

哉○賞不避踈賤罰不避親貴貴有常名而¶
賤不得冒尊有定位而卑不敢逾經之以道¶
德緯之以仁義織之以禮法既成而後用之¶
謂有孝廉秀才之貢或千里望風承聲而舉¶
故任實者漸消積虛者日長○聞一善言見¶
一善事行之唯恐不及聞一惡言見一惡事¶
遠之唯恐不遠○懸千金於市巿人不敢取¶
者分定也委一錢於路童兒争之者分未定¶
也○三皇貴道而尚德五帝先仁而後義三¶
王先義而後亂○鴻毛一羽在水而没者無¶<md:KR5g0071_HFL_005-023a>¶
<pb:KR5g0071_SJB_005-320522b>
勢也黄金萬鈞在舟而浮者託舟之勢也○¶
擬金人銘作口銘曰神以感通心由口宣福¶
生有兆禍來有端情莫多妄口莫多言蟻孔¶
潰河淄川傾山病從口入患自口出存亡之¶
機開闔之術口與心謀安危之源樞機之發¶
榮辱隨焉夫有公心必有公道○愛己者不¶
能不愛憎己者不能不憎民富則安鄕重家¶
敬上而從教貧則危鄕輕家相聚而犯上飢¶
寒切身而不行非者寡矣我欲戰而彼不欲¶
戰者我鼓而進之若山崩河溢當其衝者摧¶<md:KR5g0071_HFL_005-023b>¶

值其鋒者破所謂疾雷不暇掩耳則又誰禦¶
之昊起吮瘡者之膿積恩以感下也史記云¶
昊起吮臃晝戰目相見夜戰耳相聞得利同¶
勢失利相救陸田者命懸於天人力雖修水¶
旱不時則一年之功棄矣水田制之由人人¶
力苟修則地利可盡○傅子曰聖人之道如¶
天地諸子之異如四時四時相反天地合而¶
通焉且易不同採金攻玉涉艱難也路不險¶
則無以知馬之良任不重則無以知人之材¶
君子相見非但興善將以攻惡惡不廢則善¶<md:KR5g0071_HFL_005-024a>¶
<pb:KR5g0071_SJB_005-320522c>
不興療暑莫如親水救寒莫如重裘止謗莫¶
如修身善釣者不易淵而釣君子不鄰席而¶
追道○小人恥其面不如子都君子恥其行¶
不如舜禹故小人貴明鑒君子尚至言○射¶
以平志御以和心書以綴事數以理煩○利¶
如激風之至暴雨之集不論是非不議直曲¶
期於不窮激放必勝辯者别也言其善分别¶
事類非謂言辭捷給而淩善人也○聖人蹈¶
機掘杼織成天地使萬物順焉人倫正焉登¶
高而建旗則所示者廣順風而奮鐸則所聞¶<md:KR5g0071_HFL_005-024b>¶

者遠非旌色益明鐸聲遠長所託得地而況¶
富貴施政令乎○良農不患壃場之不修而¶
患風雨之不節君子不患道德之不建而患¶
其時之不至○聖人之世不交遊也周道衰¶
而交遊興古之交也近今之交也遠古之交¶
也求賢今之交也爲名取不由郷黨考行不¶
本閨閾多助者則稱賢才少愛者則謂不肖○¶
馬必待乘而後致遠醫必待使而後愈疾¶
賢者待用而後興理¶
意林卷之五
