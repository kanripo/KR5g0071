# -*- mode: mandoku-view -*-
#+TITLE: 意林
#+DATE: 2015-08-29 02:53:45
#+PROPERTY:  LASTPB <PB KR5g0071_SJB_005-320514c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5g0071_HFL_000-005b>
#+PROPERTY: JUAN 1
<md:KR5g0071_HFL_001-001a>¶<pb:KR5g0071_SJB_001-320478c>
意林卷之一¶
　　　　扶風馬緫元會編¶
　　　鬻子一卷¶
藝文志云名熊著子二十二篇今一卷六篇¶
發政施令天下福謂之道上下相親謂之和¶
不求而得謂之信除天下之害謂之仁信而¶
能和者帝王之器聖王在位百里有一士猶¶
無有也王道衰千里一士則猶比肩也知善¶
不信謂之狂知惡不改謂之惑〇昔文王見¶
鬻年九十文王曰嘻老矣鬻子曰若使臣捕¶<md:KR5g0071_HFL_001-001b>¶

虎逐麋臣已老矣坐策國事臣年尚少¶
　　　太公金匱二卷¶
武王問太公曰殷已亡其三人今可伐乎太¶
公曰臣聞之知天者不怨天知己者不怨人¶
先謀後事者昌先事後謀者亡且天與不取¶
反受其咎時至不行反受其殃非時而生是¶
爲妄成故夏條可結冬氷可釋時難得而易¶
失也〇武王平殷還問太公曰今民吏未安¶
賢者未定如何太公曰無故無新如天如地¶
得殷之財與殷之民共之則商得其賈農得¶<md:KR5g0071_HFL_001-002a>¶
<pb:KR5g0071_SJB_001-320479a>
其田也一目視則不明一耳聽則不聦一足¶
步則不行選賢自代上下各得其所〇武王¶
問五帝之戒可得聞乎太公曰黄帝云余在¶
民上摇摇恐夕不至朝故金人三緘其口慎¶
言語也堯居民上振振如臨深淵舜居民上¶
兢兢如履薄氷禹居民上慄慄如恐不滿湯¶
居民上翼翼懼不敢息道自微而生禍自微¶
而成慎終與始完如金城〇行必慮正無懷¶
僥倖(書履)忍之須臾乃全汝軀(書/鋒)刀利皚皚¶
無爲汝開(書/刀)源泉滑滑連旱則絶取事有常¶<md:KR5g0071_HFL_001-002b>¶

賦歛有節(書/井)¶
　　　太公六韜六卷¶
有求賢之名無用賢之實〇文王曰君務舉¶
賢不獲其功何也太公曰舉不容易文王曰¶
舉賢若何太公曰案賢察名選才考能名實¶
得之也涓涓不塞將成江河兩葉不去將用¶
斧柯熒熒不救炎炎奈何文王曰國君失民¶
者何也太公曰不慎所與也君有六守三寳¶
六守者仁義忠信勇謀三寳者農工商六守¶
長則君安三寳完則國昌國柄借人則失其¶<md:KR5g0071_HFL_001-003a>¶
<pb:KR5g0071_SJB_001-320479b>
威淵乎無端孰知其源天下非一人天下天¶
下之天下也取天下若逐野鹿而天下共分¶
其肉〇太公云伏羲神農教而不誅黄帝堯¶
舜誅而不恕〇聖人恭天静地和人敬鬼〇¶
文王在岐召太公曰吾地小奈何太公曰天¶
下有粟賢者食之天下有民賢者牧之屈一¶
人下伸萬人上唯聖人能行之〇冠雖弊加¶
於首履雖新履於地〇武王問太公曰士高¶
下有差乎太公曰人有九差惡口舌爲衆所¶
憎夜卧早起此妻子之將知人飢渴習人劇¶<md:KR5g0071_HFL_001-003b>¶

易此萬人之將戰戰慄慄日慎一日此十萬¶
之將知天文悉地理理四海如妻子此天下¶
之主軍中之事不聞君命〇武王問太公曰¶
吾欲令三軍親其將如父母攻城則争先登¶
野戰則争先赴聞金聲而怒聞鼓音而喜可¶
乎太公曰作將冬日不服裘夏日不操扇天¶
雨不張幔寒過泥塗將先下步軍未舉火將¶
不食士非好死而樂傷其將知飢寒勞苦也¶
用兵之害猶與最大起之若驚用之若狂當¶
之者破近之者亡使如疾雷不暇掩耳也〇¶<md:KR5g0071_HFL_001-004a>¶
<pb:KR5g0071_SJB_001-320479c>
貧窮忿怒欲决其志者名曰必死之士辯言¶
巧辭善毁善譽者名曰間諜飛言之士¶
　　　曾子二卷¶
君子愛日以學及時而成難者不避易者不¶
從旦就業夕自省可謂守業年三十四十無¶
藝則無藝矣至五十不以善聞則無聞矣鄙¶
夫鄙婦相會於墻之陰可謂密矣明日或有¶
知之故云執仁與義莫不聞也〇蓬生麻中¶
不扶自直白沙在涅與之皆黑君子之遊苾¶
乎如入蘭芷之室久而不聞則與之化矣小¶<md:KR5g0071_HFL_001-004b>¶

人之遊戲乎如入鮑魚之室久亦不聞而亦¶
化矣故君子慎其去就也〇與君子遊如日¶
之長加益不自知也與小人遊如履薄氷幾¶
何而不行陷乎〇天圓地方則是四角不掩¶
也聞之夫子曰天道曰圓地道曰方¶
　　　晏子八卷¶
景公作臺臺成復欲作鐘晏子諫曰斂民作¶
鐘民必哀斂哀以謀樂不祥〇景公嬖妾死¶
名曰嬰子公守之三日不食膚著於席而不¶
去晏子曰外有良醫將作鬼神之事公信之¶<md:KR5g0071_HFL_001-005a>¶
<pb:KR5g0071_SJB_001-320480a>
屏而沐浴晏子令棺入殮死者公大怒晏子¶
曰已死不復生公乃止仲尼聞之曰星之昭¶
昭不如日月之靉靉〇景公時雨雪三日披¶
狐白之裘坐於堂側謂晏子曰三日雨雪天¶
下何不寒晏子曰夫賢君飽則知人飢温則¶
知人寒公乃去裘冠足以修敬不務其飾衣¶
足以掩形不務其美土事不文木事不鏤足¶
以示民也〇景公曰吾欲霸諸侯若何晏子¶
曰官未具也臣聞仲尼處陋巷廉隅不正則¶
原憲侍志意不通則仲由侍德不辱則顔回¶<md:KR5g0071_HFL_001-005b>¶

侍今君未有能侍故未具也〇君擇臣使之¶
臣雖賤亦擇君事之〇一心可以事百君百¶
心不可以事一君事貴人不能過禮貴人惡¶
之〇晏子治阿三年毁聲於國景公召而問¶
之對曰嬰舉儉罰偷墮民惡之决獄不畏强¶
貴强貴惡之是二邪毁於内二讒去於外臣¶
請改轍更治三年必有譽也景〇公病水數¶
十日夢與二日鬥而不勝使召夢者占之占¶
者至門晏子使對曰公病陰也與二日鬥日¶
陽也不勝疾將退也三日而愈公賞占夢者¶<md:KR5g0071_HFL_001-006a>¶
<pb:KR5g0071_SJB_001-320480b>
占夢者辭曰晏子之力也公問晏子晏子曰¶
臣若自對則不信也〇景公病疽在背欲見¶
不得問國子國子曰熱如火色如日大如未¶
熟李也公問晏子晏子曰色如蒼玉大如璧¶
公曰不見君子不知野人之拙也晏子使楚¶
楚王令左右縛一人作盜者過王問何處人¶
也對曰齊人也王視晏子齊國善盜乎晏子¶
曰橘生江南江北則作枳地土使然也今民¶
生長於齊不盜入楚則盜臣不知也楚王自¶
取弊耳〇晏子使楚楚王以晏子短作小門¶<md:KR5g0071_HFL_001-006b>¶

於大門之側晏子曰往詣狗國從狗門入今¶
來使入楚不可從狗門入也遂大門入〇楚¶
王問齊之臨淄都無人耶對曰臨淄三百閭¶
張袂成帷揮汗成雨比肩繼踵何容無人也〇¶
曾子將行晏子送之曰贈人以財不以言〇¶
和氏之璧井里璞耳良工修之則成國寳¶
習俗移性可不慎乎晏子殁後十有七年景¶
公封諸侯大夫皆稱善公曰自晏子殁後不¶
復聞不善之事弦章對曰君好之則臣服之¶
君嗜之則臣食之尺蠖食黄則黄食蒼則蒼¶<md:KR5g0071_HFL_001-007a>¶
<pb:KR5g0071_SJB_001-320480c>
是也公曰善吾不食諂人之言也以魚五十¶
車賜弦章固不受是弦章有晏子之遺行也¶
　　　子思子七卷¶
慈父能食子不能使知味聖人能悦人不能¶
使人必悦〇國有道以義率身無道以身率¶
義荀息是也〇言而信信在言前令而化化¶
在令外聖人在上而遷其化〇終年爲車無¶
一人之輪則不可馳〇百心不可得一人一¶
心可得百人〇君本也臣枝葉也本美則葉¶
茂本枯則葉凋君子不以所能者病人不以¶<md:KR5g0071_HFL_001-007b>¶

人之不能者愧人小人溺於水君子溺於口¶
也〇繁於樂者重於憂厚於義者薄於行見¶
長不能屈其色見貴不能盡其辭雖有風雨¶
吾不入其門也君子以心導耳目小人以耳¶
目導心¶
　　　孟子十四卷¶
蜀郡趙臺卿作章句章句曰指事〇孟子謂¶
惠王曰虐政殺人何異刃耶庖有肥肉廐有¶
肥馬民有飢色野有餓莩此謂率獸食人且¶
人惡之況虐政乎敬老愛幼推心於民天下¶<md:KR5g0071_HFL_001-008a>¶
<pb:KR5g0071_SJB_001-320481a>
運掌中也故推恩足以保四海不推恩不足¶
以保妻子雖有智慧不如乘勢雖有鎡基不¶
如待時孟子云齊人譏管晏飢者易爲食渴¶
者易爲飲若久塗炭則易政如渴不擇飲也〇¶
宋人有閔其苗不長揠拔之使其長其子¶
趨而視之苗則槁矣非但無益乃有害也〇¶
見孺子入井非孺子之父母亦有惻隱之心¶
無惻隱之心非人也無羞惡之心亦非人也¶
無辭讓之心亦非人也無是非之心亦非人¶
也〇孟子云子路人告之有過則喜禹聞善¶<md:KR5g0071_HFL_001-008b>¶

言則拜用夏變夷不聞用夷變夏〇枉己者¶
未能直人當以直矯枉若自曲何以正人景¶
春曰公孫衍張儀豈不誠大丈夫一怒而諸¶
侯懼安居而天下息孟子曰是焉得爲大丈¶
夫乎富貴不能淫貧賤不能移威武不能屈¶
此之謂大丈夫〇天子不仁不保四海諸侯¶
不仁不保社稷士不仁不保四體今惡死亡¶
而樂不仁猶惡醉而强酒民之歸仁猶水就¶
下存乎人莫良於眸子眸子不能掩其惡胷¶
中正則眸子瞭焉胷中不正則眸子眊焉〇¶<md:KR5g0071_HFL_001-009a>¶
<pb:KR5g0071_SJB_001-320481b>
淳于髠曰男女不親授受若嫂溺援之手乎¶
孟子曰若不援是豺狼也天下溺則援之以¶
道嫂溺必援以手〇子産以其乘輿濟人於¶
溱洧孟子聞之曰不知政也(不如以時/修橋梁)良人¶
出饜酒肉齊人有一妻一妾其夫出行則饜¶
飽而反欺其妻云與富貴人共飲食耳妻後¶
伺之見乞人祭餘食之妻乃告妾相與泣於¶
中庭其夫自外來未知猶驕其妻妾由君子¶
枉道得富貴而驕人也(良人即/夫也)〇伊尹不以¶
一芥與人亦不取一芥於人〇非其道在野¶<md:KR5g0071_HFL_001-009b>¶

曰草莽之臣在國曰市井之臣性猶湍水决¶
東則東决西則西〇白羽白性輕白雪白性¶
消白玉白性貞雖俱白其性不同也〇冬日¶
飲湯夏日飲水(欲問寒暑/者中心也)〇仁義忠信樂善¶
不倦天爵也公卿大夫人爵也古之人修天¶
爵而人爵從之今之修天爵以要人爵得人¶
爵棄天爵終亦亡矣〇孟子曰仁之勝不仁¶
也猶水勝火今之爲者猶一杯水救一車薪¶
之火也不熄則謂水不勝火此又與於不仁¶
之甚者也亦終必亡而已矣〇君子有三樂¶<md:KR5g0071_HFL_001-010a>¶
<pb:KR5g0071_SJB_001-320481c>
父母具存一樂仰不愧天俯不怍人二樂得¶
天下英才而教育三樂〇鷄鳴而起孜孜爲¶
善者舜之徒也鷄鳴而起孜孜爲利者跖之¶
徒也〇九仞無泉猶棄井也〇古人之關禦¶
暴今人之關爲暴(今之關出/入征税)〇惡似而非者¶
惡莠亂苗惡佞亂義惡利口亂信惡鄭聲亂¶
雅樂惡紫亂朱惡郷原亂德堯至湯湯至文¶
王文王至孔子孔子至孟子各五百餘歲¶
　　　管子十八卷¶
倉廪實知禮節國多財遠者來衣食足知榮¶<md:KR5g0071_HFL_001-010b>¶

辱野無積草府不積貨市不成肆朝不合衆¶
治之至也〇觀其交游則賢不肖可察〇一¶
年之計莫若樹穀十年之計莫若樹木終身¶
之計莫若樹人〇爵禄滿則忠衰室富足則¶
行衰釜鼓滿則人槩之人滿則天槩之故先¶
王不滿也〇凡赦者小利而大害故久而不¶
勝其禍無赦小害而大利久而不勝其福惠¶
者民之仇讎法令民之父母惠者多赦先易¶
後難法者無赦先難後易〇堂上遠於百里¶
有事十日而君不知堂下遠於千里有事一¶<md:KR5g0071_HFL_001-011a>¶
<pb:KR5g0071_SJB_001-320482a>
月不知門庭遠於萬里有事期年不聞〇桓¶
公謂管仲曰寡人有大邪三不幸好畋晦夜¶
從禽不反一不幸好酒日夜相繼寡人汙行¶
二不幸好色姑姊有未嫁者三不幸管仲曰¶
惡則惡矣非其急也人君唯不愛與不敏不¶
可耳不愛則亡衆不敏則不及事〇齊水躁¶
而復故民貪而勇楚水溺而清其民輕果好¶
賦越水濁而重其民疾妬秦水汩而滯其民¶
貪戾晉水滯而雜其民好詐宋水勁而清其¶
民簡易〇有法度之制者不可巧以詐僞有¶<md:KR5g0071_HFL_001-011b>¶

權衡之稱者不可欺以輕重先王治國威不¶
兩措政不二門有尋尺之數者不可差以短¶
長也〇桓公問廐吏何事最難吏未答管仲¶
曰臣嘗作圉人唯賦馬棧最難先搏曲木則¶
直無所施先搏直木則曲無所施〇冬日不¶
盥非愛水也夏日不煬非愛火也爲不適於¶
身明王不治宫室非愛小也爲本矣楚王好¶
小美人省食吴王好劒國士輕死故主好宫¶
室則工匠巧主好文彩則工女靡利之所在¶
雖千仞之山無所不上深泉之下無所不入¶<md:KR5g0071_HFL_001-012a>¶
<pb:KR5g0071_SJB_001-320482b>
商人通賈倍道兼行夜以繼日千里不遠利¶
在前也漁人入海海水百仞衝波逆流日夜¶
不出利在水也〇蛟龍得水而神立人主得¶
民而威成海不辭水故能成大山不辭土故¶
能成高主不厭人故能成衆士不厭學故能¶
成聖烏合之衆初雖有懽後必相吐雖善不¶
親也〇殺生之柄不制於主而在羣下也〇¶
五穀民之司命黄金刀弊民之通施〇農有¶
常業女有常事一農不耕民有飢者一女不¶
織民有寒者〇桓公謂管仲曰吾欲伐楚楚¶<md:KR5g0071_HFL_001-012b>¶

强不可下如何曰王但鑄錢於莊山往楚貴¶
市生鹿楚王聞之喜必廢農而獵鹿公藏粟¶
五倍楚足錢而無粟公閉關楚降者十分有¶
四〇地大而不耕非其地卿貴而不仁非其¶
卿民衆而不親非其民無翼而飛者聲也無¶
根而固者慎也公但謹聲耳¶
　　　道德經二卷¶
生而不有爲而不恃(元炁生萬物不有/道所施不求其報)挫其¶
鋭解其紛(鋭進也人欲鋭慎進取功名當挫/止之法道不自見也紛結恨也當)¶
(念道無上/解釋也)和其光(雖有獨見之明當如/暗昧不曜亂人也)同其¶<md:KR5g0071_HFL_001-013a>¶
<pb:KR5g0071_SJB_001-320482c>
塵(當與衆同垢/塵不自别殊)多言數窮(口開舌舉/必有禍患)不如守¶
中(不如守德於中育養/精神愛氣希言也)聖人後其身而身先(先/人)¶
(後己天下之/先以官長也)外其身而身存(薄己而厚人人/愛之如父母神)¶
(明祐之如赤子/故身而長存也)金玉滿堂莫之能守(嗜慾傷/神財多)¶
(累/身)富貴而驕自遺其咎(夫富當賑貧貴當憐/賤反驕恣必被禍患)¶
(也)絶仁棄義民復孝慈(德化/淳也)絶巧棄利盜賊¶
無有(上化公正/下無私邪)曲則全(曲則從衆不/自專則全也)枉則直¶
(枉屈己而伸人/久久自得直)少則得(天道祐謙自/受則得多)多則惑¶
(財多者惑於守身/學多者惑於所聞)善行無轍跡(善行道者求/之身不下堂)¶
(不出門故/無轍跡)善言者無瑕謫(擇言而出之/故無瑕謫)知足¶<md:KR5g0071_HFL_001-013b>¶

者富(知足則長保/禄位故富也)死而不亡者壽(目不妄視/耳不妄聽)¶
(口不妄言則無怨/於天下故能長壽也)將欲噏之必固張之(先/開)¶
(張之欲令/極其奢淫)將欲弱之必固强之(先强大之/欲使遇害)將¶
欲廢之必固興之(先興之/使驕危)將欲奪之必固與¶
之(先與之者欲/極其貪心也)是謂微明(此四事道明/微其效明也)人之¶
不善何棄之有(當以道伏之蓋三皇之/前無棄民德化厚也)故立¶
天子置三公(欲化不/善人也)報怨以德(修道行善絶/禍於未生也)¶
圖難於易(圖難事先於/其時求成也)失道而後德(道衰/德生)失¶
德而後仁(德衰而/仁愛見)失義而後禮(義衰即施禮/聘行玉帛也)¶
夫禮者忠信之薄(禮廢本治末忠/信日以消薄)而亂之首¶<md:KR5g0071_HFL_001-014a>¶
<pb:KR5g0071_SJB_001-320483a>
(禮賤質貴文故正日/以消邪亂日以生)貴必以賤爲本(言欲尊/貴當以)¶
(賤薄爲本禹稷躬耕舜陶/河濱周公下白屋是也)高必以下爲基(言/欲)¶
(高立先以下爲基如築墻造功因/卑成高下不堅固高必傾危也)上士聞道¶
勤而行之中士聞道若存若亡下士聞道大¶
笑之不笑不足以爲道(不爲下士笑/不足名曰道)明道若¶
昧(明道之人若暗/昧無所見也)進道若退(進取道者/若退不及)夷道¶
若類(夷平也大道之人不/自别殊若多比類)上德若谷(若深谷/不耻垢)¶
(辱/也)廣德若不足(德行廣大之人/若愚頑不足也)大方無隅(大/方)¶
(正之人無委/曲廉隅也)大器晚成(成器之人如瑚/璉不可卒成)大音¶
希聲(如雷電待時而動/喻常愛氣希言也)大象無形(大法象道/之人質朴)¶<md:KR5g0071_HFL_001-014b>¶

(無形/容也)物或損之而益(取之不得/推讓必遠)益之而損(大/增)¶
(者崩貪禄/致患也)名與身孰親(名遂則/身退也)身與貨孰多¶
(財多則/害身也)得與亡孰病(好得貨利/則病於行)甚愛必大費¶
(甚愛色費精神甚愛財遇患害所/愛者少所費者多故言必大費也)多藏必厚¶
(亡生多藏於府庫死多藏於丘墓生/有攻劫之愛死有掘塚探柩之患)大成若¶
鈌(鈌者滅名藏/譽如不備)大巧若拙(不見/其然)大辯若訥(無/知)¶
(疑口/無辯)不出户以知天下(以己身知人身/以己家知人家)不窺¶
牖以見天道(天道與/人道同)其出彌遠其知彌少(謂/去)¶
(其家觀人家去其身觀人身/其視雖遠而所見至少也)爲學日益(謂教/禮樂)¶
(之學爲情欲/文飾日以多)爲道日損(謂自然之道情/欲文飾日以消)損之¶<md:KR5g0071_HFL_001-015a>¶
<pb:KR5g0071_SJB_001-320483b>
又損之以至於無爲無爲而無不爲(情欲斷/絶德與)¶
(道合則無所不/施無所不爲)善者吾善之不善者吾亦善¶
之(不善則教/道使就善)信者吾信之不信者吾亦信之¶
(亦以/教道)善攝生者陸行不遇兕虎(自然合/遠避)入軍¶
不被甲兵(不好/戰殺)塞其兑(兑目也/不妄視)閉其門(門口/也不)¶
(妄/言)終身不勤(終身不/勤苦也)開其兑(視情/欲)濟其事(濟/益)¶
(情欲/之事)終身不救(禍亂/成也)大道甚夷而民好俓(俓/邪)¶
(不平/正也)善建者不拔(善以道建身建國者/不可得引而拔之)知者¶
不言(貴其/行也)言者不知(駟不及舌/多言多患也)其政悶悶¶
(音門政教寬大悶/悶昩昧似不明)其民淳淳(淳淳/親厚)其政察察¶<md:KR5g0071_HFL_001-015b>¶

(政急疾言决於/口聽决於身)其民缺缺(政教急民不聊生/政教缺日以疎薄)¶
(也)直而不肆(肆申也聖人雖直/曲己從人不自申)光而不耀(雖/有)¶
(獨見之明如/暗昧不炫耀)深根固蔕長生久視之道(人以/氣作)¶
(根以精作蔕如樹根不深則拔蔕不堅則落/言能深藏氣固守精無所泄漏乃長生久視)¶
(之/道)以道莅天下者其鬼不神(鬼不敢干/犯其精神)非其¶
鬼不神其神不傷人(聖人在位不傷害/人故鬼不干人)夫兩¶
不相傷故德交歸焉(人能治於陽全其性命/鬼得治於陰保其精神)¶
(故德交/歸也)夫輕諾必寡信多易必多難(不慎/患也)其¶
安易持(治國治身安静/者易守持也)其未兆易謀爲之於¶
未有治之於未亂以智慧治國國之賊(使智/慧之)¶<md:KR5g0071_HFL_001-016a>¶
<pb:KR5g0071_SJB_001-320483c>
(人治國必背道德妄/作威福乃是國之賊)不以智慧治國國之福¶
(民守正直不作邪飾/上下相親君臣同力)善爲士者不武(貴道德/不好武)¶
(力/也)善戰者不怒善(以道戰者禁邪於心胷/絶隔於禾萌無所怨怒)代¶
大匠斲者希有不傷其手矣(云云)天之道損¶
有餘而補不足(天道益謙常/以中和是上)人之道則不然¶
損不足以奉有餘(世俗之人損貧以奉/富奪弱以益强也)鄰國¶
相望鷄犬之聲相聞民至老死不相往來(無/情)¶
(欲/也)知者不博博者不知(知道守一則不必博/多見聞失要真故不)¶
(知/也)¶
　　　荀卿子十二卷(二十/二篇)¶<md:KR5g0071_HFL_001-016b>¶

青出於藍而青於藍氷生於水而寒於水君¶
子居必擇郷遊必擇士防邪僻也〇肉腐岀¶
蟲木枯生蠹驕慢在身灾禍作矣〇君子之¶
學入乎耳著乎心布乎四支動静皆可法則¶
小人之學入乎耳出乎口口耳之間才四寸¶
耳何足以美七尺之軀夫驥一日千里駑馬¶
十駕則亦及之窮無窮極無極也跬步不休¶
跛鼈千里累土不輟丘山崇成〇三不祥幼¶
而不肯事長賤不肯事貴不肖不肯事賢是¶
也〇天不言人推其意地不言人歸其厚四¶<md:KR5g0071_HFL_001-017a>¶
<pb:KR5g0071_SJB_001-320484a>
時不言百姓期焉〇與人善言煖若錦帛與¶
人惡言深於矛戟〇枉而不求直影猶不能¶
察明而務見幽也〇伯樂不可欺以馬君子¶
不可欺以人〇川泉深而魚鼈歸之山林茂¶
而禽獸歸之刑政平而百姓歸之禮義備而¶
君子歸之〇天行有常不爲堯存不爲桀亡〇¶
淺不足與測深愚不足與謀智埳井之蛙¶
不可與語東海之樂〇聖人無兩心天下無¶
二道〇鳥獸失亡其匹越月逾時必反過故¶
郷徘徊鳴號躑躅踟蹰然後而去何況人乎〇¶<md:KR5g0071_HFL_001-017b>¶

歲不寒無以知松栢事不難無以知君子¶
妻子具而愛衰於親爵禄盈而忠衰於君唯¶
舜及賢者不然〇荀卿子名況齊宣王時人¶
春申君再請作蘭陵令因家焉(爲李斯師後/卒於蘭陵)¶
　　　魯連子五卷¶
白刃交前不救流矢(急不暇/緩也)〇財者君之所¶
輕死者士之所重君不能以所輕與士欲得¶
士之所重不亦難乎〇百足之蟲斷而不蹶¶
持之者衆也〇人心難知於天天有春夏秋¶
冬以作時人皆深情厚貎以相欺〇不知宜¶<md:KR5g0071_HFL_001-018a>¶
<pb:KR5g0071_SJB_001-320484b>
與不宜將以錦純薦不知時與不時猶冬耕¶
也不知行與不行猶以方作輪也¶
　　　文子十二卷(周平王時/人師老君)¶
先唱者窮之路後動者達之源齒堅於舌而¶
齒先弊剛强者死之徒柔弱者生之幹立井¶
而飲耕田而食不布施以求德不高下以相¶
傾此古人之德也〇河不滿溢海不湧波景¶
雲見而黄龍下祥風至醴泉出此聖人順天¶
道也晝冥夜光山崩川涸冬雷夏霜此國之¶
將亡也〇水濁則魚噞政苛則民亂上多欲¶<md:KR5g0071_HFL_001-018b>¶

下多詐〇冬日之陰萬物歸之而莫使〇皋¶
陶喑而大理天下無虐刑何貴言乎〇君子¶
猶射差此毫末於彼尋丈〇神者智之淵神¶
清則智明智則心之府智公則心平精神難¶
清而易濁猶盆水也清之終日乃能見眉睫¶
不過一撓即不能見方圓也量腹而食度形¶
而衣節乎己者貪心不生〇山生金反自刻¶
木生蠧還自蝕人生事還自賊使信士分財¶
不如探籌使廉士守財不如閉户全封有心¶
於平不如無心之不平〇善游者必溺善騎¶<md:KR5g0071_HFL_001-019a>¶
<pb:KR5g0071_SJB_001-320484c>
者必墜〇上學以神聽之學在骨髓矣中學¶
以心聽之學在肌肉矣下學以耳聽之學在¶
皮膚矣〇鐸以聲自毁膏以明自煎一淵無¶
兩蚊有必争得鳥者羅之一目一目之羅不¶
可得鳥〇欲致魚者先通於谷欲來鳥者先¶
樹於木水積魚聚木茂鳥集〇目見百步之¶
外不能自見其眥〇水之勢勝火一杓不能¶
救一車之薪金之勢勝木一刃不能殘一林¶
土之勢勝水一塊不能塞一河〇飢馬在廐¶
寂然無聲投芻其傍争心乃生〇農夫勞而¶<md:KR5g0071_HFL_001-019b>¶

君子食之愚者言而智士擇之日月欲明浮¶
雲翳之河水欲清沙土穢之叢蘭欲茂秋風¶
敗之人性欲平嗜慾害之〇濟溺者以金石¶
不如尺索〇花太早者不須霜而自落〇入¶
水憎濡懷臭求芳不可得也〇乳犬噬虎伏¶
鷄搏狸〇冶不能銷木匠不能斲冰〇金石¶
有聲不扣不鳴簫管有音不吹不聲〇事者¶
難成而易敗名者難立而易廢〇往古來今¶
謂之宙四方上下謂之宇〇孔子無黔突墨¶
子無煖席非其貪禄慕位欲爲天下除害耳〇¶<md:KR5g0071_HFL_001-020a>¶
<pb:KR5g0071_SJB_001-320485a>
獸窮則觸鳥窮則啄人窮則詐〇人主之¶
有民猶城之有基木之有根根深則本固基¶
厚則上安〇屈寸而伸尺小枉而大直聖人¶
爲之今人貴不許其大功而求其小善失賢¶
也〇貴則觀其所舉富則觀其所欲貧則觀¶
其所愛霸王之道扶義而動尊其秀士顯其¶
賢良百姓開户而待之漬米而儲之不義之¶
兵至於伏尸流血而不伏也〇冬日之扇夏¶
日之裘無用於己則生塵垢¶
　　　鄧析子一卷(二/篇)¶<md:KR5g0071_HFL_001-020b>¶

劉向云非子産殺鄧析推春秋驗之〇修名¶
責實君之事也奉法宣令臣之職也〇君有¶
三累親所信以名取士近故踈親臣有四責¶
受重賞而無功臣居大位而不治爲埋官而¶
不平在軍陣而奔北〇勢者君之輿威者君¶
之策臣者君之馬民者君之輪勢固則輿安¶
威定則策勁臣順則馬馴民和則輪利治國¶
者失此必有覆輿奔馬折策敗輪輪敗策折¶
馬奔輿覆則載者亦傾矣〇慮不先定不可¶
以應卒兵不預整不可以當敵廟筭千里帷¶<md:KR5g0071_HFL_001-021a>¶
<pb:KR5g0071_SJB_001-320485b>
幄之奇百戰百勝黄帝之師凶飢之歲父死¶
於室子死於户而不相怨者無所顧也同船¶
涉海中流遇風救患若一所憂同也張羅之¶
畋唱和不差者其利同也故體病者口不能¶
不唾心悦者顔不能不笑〇自見則明借人¶
見則暗自聞則聦借人聞則聾一言而非駟¶
馬不能追一言而急駟馬不能及〇明君之¶
治民若御奔而無轡負而履氷〇喜而便賞¶
不必當功怒而便誅不必值罪〇忠怠於宦¶
成孝衰於妻子¶<md:KR5g0071_HFL_001-021b>¶

　　　范子十二卷(並是陰陽/曆數也)¶
計然者蔡丘僕上人姓辛名文子其先晉國¶
公子也爲人有内無外形狀似不及人少而¶
明學陰陽見微而知著其行浩浩其志汎汎¶
不肯自顯諸侯陰所利者七國天下莫知故¶
稱曰計然時遨遊海澤號曰漁父范蠡請見¶
越王計然曰越王爲人鳥啄不可同利也〇¶
掩目别白黑雖時時一中猶不知天道論陰¶
陽有時誤中耳〇范子問何用九宫計然曰¶
陰陽之道非獨於一物也〇聖人之變如水¶<md:KR5g0071_HFL_001-022a>¶
<pb:KR5g0071_SJB_001-320485c>
隨形形平則平形險則險¶
　　　胡非子一卷¶
負長劒赴榛薄析兕豹搏能羆此徒獵之勇¶
也負長劒赴深泉斬蚊龍搏黿鼉此漁人之¶
勇也登高陟危鵠立四望顔色不變此陶缶¶
之勇也剽必刺視必殺此五刑之勇也〇齊¶
桓公以魯爲南境魯公憂之三日不食曹沫¶
請擊頸以血濺桓公公懼不知所措管仲乃¶
勸與之盟曹沫匹夫之士布衣柔履之人一¶
怒却萬乘之師存千乘之國此君子之勇也¶<md:KR5g0071_HFL_001-022b>¶

　　　墨子十六卷¶
君子自難而易衆人自易而難〇靈龜先灼¶
神蛇先暴〇君子雖有學行爲本焉戰雖有¶
陣勇爲本焉喪雖有禮哀爲本焉〇墨子見¶
染絲而歎曰染於蒼則蒼染於黃則黃非獨¶
染絲然人固亦有染舜染許由桀染子辛紂¶
染崇侯也〇聖人爲舟車完固輕則可以任¶
重致遠〇子自愛不愛父欲虧父而自利弟¶
自愛不愛兄欲虧兄而自利非兼愛也盜愛¶
其室不愛異室故竊異室以利其室亦能兼¶<md:KR5g0071_HFL_001-023a>¶
<pb:KR5g0071_SJB_001-320486a>
愛〇節葬之法三領之衣足以朽肉三寸之¶
棺足以朽骸深則通於泉〇諸侯不得恣己¶
爲政有三公政之三公不得恣己爲政有天¶
子政之天子不得恣己爲政有天下政之〇¶
斷指以存脛以免於身者利〇君子如鐘扣¶
則鳴不扣則不鳴美女處不出則争求之行¶
而自衒人莫之娶〇墨子勸弟子學曰汝速¶
學君當仕汝弟子學期年就墨子墨子曰汝¶
聞魯人乎有昆弟五人父死其長子嗜酒不¶
肯預葬其四弟曰兄若送葬我當爲兄沽酒¶<md:KR5g0071_HFL_001-023b>¶

葬訖就四弟求酒四弟曰子葬父豈獨吾父¶
也吾恐人笑欺以酒耳令不學人自笑子故¶
勸子也遂不復求仕〇墨子謂門人曰汝何¶
不學對曰吾族無學者墨子曰不然豈謂欲¶
好美而曰吾族無此辭不欲邪欲富貴而曰¶
吾族無此辭不用邪强自力矣甘瓜苦蔕天¶
下物無全美〇古之學者得一善言附於其¶
身今之學者得一善言務以説人言過而行¶
不及〇君子服美則益敬小人服美則益驕¶
　　　纏子一卷¶<md:KR5g0071_HFL_001-024a>¶
<pb:KR5g0071_SJB_001-320486b>
纏子修墨氏之業以教於世儒有董無心者¶
其言修而謬其行篤而庸言謬則難通行庸¶
則無主欲事纏子纏子曰文言華世不中利¶
民傾危繳繞之辭者並不爲墨子所修勸善¶
兼愛則墨子重之〇董子曰子信鬼神何異¶
以踵解結終無益也纏子不能應¶
　　　隨巢子一卷¶
執無鬼者曰越蘭問隨巢曰鬼神之智何如¶
聖人曰聖也越蘭曰治亂由人何謂鬼神耶¶
隨巢子曰聖人生於天下未有所資鬼神爲¶<md:KR5g0071_HFL_001-024b>¶

四時八節以紀育人乘雲雨潤澤以繁長之¶
皆鬼神所能也豈不謂賢於聖人〇有踈而¶
無絶有後而無遺大聖之行兼愛萬民踈而¶
不絶賢者欣之不肖者則憐之賢而不欣是¶
賤德也不肖不憐是忍人也¶
　　　尸子二十卷¶
鹿馳走無顧六馬不能望其塵所以及者顧¶
也水積則生吞舟之魚土積則生豫章之木¶
學積亦有生焉〇農夫比粟商賈比財烈士¶
比義卑墻來盜榮辱由中出敬侮由外生樹¶<md:KR5g0071_HFL_001-025a>¶
<pb:KR5g0071_SJB_001-320486c>
葱韭者擇之則蕃仁義亦不可不擇也唯善¶
無基義乃繁滋敬灾與凶禍乃不重鷄司夜¶
狸執鼠日燭人此皆不令自全〇日在井中¶
不能燭十步目在足下不可以視遠雖明何¶
益〇堯瘦舜黑皆爲民也〇陳繩則木之枉¶
者有罪措準則地之廢險者有罪審名分則¶
羣臣不審者有罪農夫之耨去害苗者賢者¶
之治去害義者〇虎豹之駒未成文而有食¶
牛之炁鴻鵠之鷇羽翼未合而有四海之心〇¶
見人有善如己有善見人有過如己有過¶<md:KR5g0071_HFL_001-025b>¶

此虞氏盛德也〇買馬不論足力而以白黑¶
爲儀必無走馬矣買玉不論美惡必無良寳¶
矣舉士不論賢良則無士矣〇孔子云誦詩¶
讀書與古人居讀詩誦書與古人謀玉者色¶
不如雪澤不如雨潤不如膏光不如燭取玉¶
甚難越三江五湖至崑崙之山千人往百人¶
反百人往十人至中國覆十萬之師解三千¶
之圍〇車輕道近鞭策不用鞭策所用道遠¶
任重〇見驥一毛不知其狀見畫一色不知¶
其美〇屠者割肉則知牛長少弓人剺筋則¶<md:KR5g0071_HFL_001-026a>¶
<pb:KR5g0071_SJB_001-320487a>
知牛長少雕人裁骨則知牛長少各有辨焉〇¶
草木無大小必待春而後生人待義而後¶
成¶
　　　韓子二十卷¶
劉向云秦始皇重韓非書曰寡人得與此人¶
遊死不恨矣李斯姚賈害之與藥令自殺始¶
皇悔遣救之已不及〇無與禍鄰禍乃不存〇¶
臣所以難言者滑澤洋洋見者以謂華而¶
不實敦厚秪恭見者以謂虚而無用省而不¶
飾見者以謂訥而不辯激忽近親探知人意¶<md:KR5g0071_HFL_001-026b>¶

見者以謂𢡚而不讓宏大廣博深而不測見¶
者以謂夸而無用臣所以爲難言而患重也〇¶
二柄刑罰也虎所以能伏犬者爪牙也若¶
虎釋其爪牙則反伏於犬也〇故田常請爵¶
禄大㪷斛施百姓北齊簡公失德而田常得¶
之〇韓昭侯醉甚而卧典冠見君寒加衣其¶
上昭侯覺乃罪典衣殺典冠以典衣失事以¶
典冠侵官侵官甚於寒也故明王畜臣不得¶
越官而有功不得陳言而無當越官則死不¶
當則罪〇香美病形皓齒損精去甚去泰身¶<md:KR5g0071_HFL_001-027a>¶
<pb:KR5g0071_SJB_001-320487b>
乃無害使鷄司夜令狸執鼠物有所宜才有¶
所施各處其宜故上下無爲上失膚寸下失¶
尋常君不可不慎託宴處之娱乘醉飽之時¶
求其所欲則必聽也〇鄰國有聖人敵國之¶
憂〇彌子遐有寵於衞君竊駕君車君聞之¶
曰子遐母病而矯駕孝子也與君遊果園食¶
桃不盡以半啖君君曰愛我也及其色衰得¶
罪於君君曰是矯駕吾車者啖我餘桃者以¶
前所賢而後獲罪愛憎變也〇愛人不得獨¶
利待譽而後利之憎人不得獨害待非而後¶<md:KR5g0071_HFL_001-027b>¶

害之輿人欲人富貴棺人欲人死喪人不貴¶
則輿不用人不死則棺不價非有仁賊利在¶
其中相愛者則比周而相譽相憎者則比黨¶
而相誹誹譽交争則生惑矣〇家有常業雖¶
飢不餓國有常業雖危不亡若捨法從私意¶
則臣下飾其智能飾其智能則法禁不立矣〇¶
君以計畜臣臣以計事君害身而利國臣¶
不爲也害國而利身君不爲也〇譬之如水¶
溺者飲之則死渴者飲之則生〇桓公伐孤¶
竹失道管仲曰老馬之智可用遂縱馬從而¶<md:KR5g0071_HFL_001-028a>¶
<pb:KR5g0071_SJB_001-320487c>
得歸〇桓公伐孤竹行出山中無水隰朋曰¶
蟻冬居山之陽夏居山之陰蟻壤寸而有水¶
使掘之果得水焉〇以人言善我者必以人¶
言罪我也〇置猿於檻則與㹠同勢不能呈¶
能也〇刻削之道鼻莫如大目莫如小鼻大¶
可小小不可大目小可大大不可小舉事亦¶
然〇古人目短於自見故以鏡觀面身短於¶
自知故以道正己失鏡無以正鬚眉失道無¶
以知迷惑耳西門豹性急佩韋以自緩董安¶
于性緩佩弦以自急〇斷手續之以玉故世¶<md:KR5g0071_HFL_001-028b>¶

有易身之患〇舜爲匹夫不能正三家有才¶
而無勢雖賢不能制也故立木於高山之上¶
下臨千仞之溪材非長也其位高也〇不敝¶
人之美不言人之惡〇韓昭侯掘瓜而佯亡¶
求之甚急左右而取備之昭侯以此察左右¶
之虚實〇衞嗣君使人過關市關吏乃呵之¶
因以金與關吏關吏乃捨嗣君謂關吏曰汝¶
何得受客金以明察之〇僖侯時宰人上食¶
羹中有生肝乃問之宰人曰當是人置之欲¶
去宰自處也後僖侯將浴湯中有礫僖侯曰¶<md:KR5g0071_HFL_001-029a>¶
<pb:KR5g0071_SJB_001-320488a>
有人欲代湯者文公宰上食肉而有髮繞之¶
文公召宰人曰汝使吾哽乎宰人頓首曰臣¶
有三罪刀利如干將切肉而髮不斷臣罪一¶
也援錐貫臠而不見髮臣罪二也熾洪炮肉¶
盡赤而髮尚繞臣罪三也有人欲代臣也〇¶
齊景公惡仲尼爲魯政梨沮曰去仲尼如吹¶
毛耳乃使遺魯哀公怠於政仲尼諫不納而¶
之齊鄭人相與争年一人云吾與堯同年一¶
人云吾與黃帝兄弟同年争此不决以後罷¶
爲勝客有爲齊王畫者王問何者最難對曰¶<md:KR5g0071_HFL_001-029b>¶

畫狗馬爲最難鬼魅最易狗馬人共知鬼魅¶
無形像也〇冠雖穿决必戴於上履雖五彩¶
必踐之地〇齊宣王問情曰儒者鼓琴乎¶
對曰不也琴者小弦大聲大弦小聲大細易¶
位貴賤易序故儒者不爲〇以骨去蟻蟻愈¶
多桓公問管仲曰官少而索多如何管仲曰¶
君勿聽人人有請因能而授禄録功而與官¶
宋人有酤酒者斗槩甚平遇客甚謹醖酒甚¶
美懸幟甚高而酒不售遂致於酸問閭長倩¶
倩曰汝狗惡也孺子懷錢挈壺往酤輙有狗¶<md:KR5g0071_HFL_001-030a>¶
<pb:KR5g0071_SJB_001-320488b>
齧之猶大臣齧有道之士也故桓公問管仲¶
治國何患患社鼠焚則木焚也〇税勿輕勿¶
重重則利入於上輕則利歸於民也〇晉文¶
公與楚戰問舅犯曰楚衆我寡奈何對曰君¶
其詐之又問雍季曰以詐御民一時之利也¶
與楚戰大勝而歸行賞先雍季而後舅犯曰¶
舅犯之言權也雍季之言萬世之利也〇齊¶
桓公飲酒醉遺其冠耻之三日不朝管仲曰¶
此有國之耻公何不雪之以政因發倉賜貧¶
窮三日而民歌之曰公何不更遺其冠也〇¶<md:KR5g0071_HFL_001-030b>¶

古諺曰政若沐雖有棄髮之費而有長髮之¶
利也〇饑歲之春從弟不讓穰歲之秋踈客¶
必食非踈骨肉多少之心異也〇墨子死後¶
有相里氏之墨相芬氏之墨鄧陵氏之墨孔¶
墨之後儒分爲八離爲三也〇待自直之箭¶
則百世無矢矣待自圓之木則千歲無輪矣〇¶
法度賞罰國之脂澤粉黛也〇三寸之管¶
無當不可滿也¶¶

意林卷之一¶

