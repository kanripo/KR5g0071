# -*- mode: mandoku-view -*-
#+TITLE: 意林
#+DATE: 2015-08-29 02:53:45
#+PROPERTY:  LASTPB <PB KR5g0071_SJB_005-320514c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5g0071_HFL_003-025b>
#+PROPERTY: JUAN 4
<md:KR5g0071_HFL_004-001a>¶<pb:KR5g0071_SJB_004-320507c>
意林卷之四瑟四¶
　　　　扶風馬緫元會編¶
　　　風俗通三十一卷(應劭)¶
序云風者天氣有寒煖地形有險易水泉有¶
美惡草木有剛柔俗者含血之類象之而生¶
百里不同風千里不同俗周秦常以八月遣¶
輶軒使者採異代芳言藏之祕府及嬴氏之¶
亡遺棄殆盡蜀人嚴君平有千餘言林閭翁¶
孺才者有梗槩與揚雄注云續二十七年凡¶
九千字〇張竦云懸諸日月不刊之書余雖¶<md:KR5g0071_HFL_004-001b>¶

不才敢比隆於斯人神農者神信也農濃也¶
其德濃厚若神五帝黄帝顓頊帝嚳堯舜也¶
黄光也顓專也頊信也嚳考也堯高也舜推¶
也修也言推德行修堯之緒三王禮號謚云¶
夏禹殷湯周武王禹輔也湯昌也王往也言¶
天下所歸往五伯春秋云齊桓晉文秦繆宋¶
襄楚莊伯者白也長也言其咸建五長功實¶
明白霸者把也言其把持天下之政〇按秦¶
昭王太后始臨朝也牧守長不宜數易按尚¶
書有考績孔子曰如有用我者期月而已三¶<md:KR5g0071_HFL_004-002a>¶
<pb:KR5g0071_SJB_004-320508a>
年有成鄭子産從政三年民乃歌之賢聖尚¶
須漸進況中才乎數易豈不紛錯道路也〇¶
古制本無奴婢奴婢皆是犯事者奴者劣婢¶
者卑陋〇里語云取官漫漫怨死者半昔在¶
清平之世使明恕君子哀矜折獄尚有怨言¶
況在今時耶(應劭三國時/人此當時語)〇光武車駕徙都¶
洛陽載素簡紙經凡二千兩董卓盪覆王室¶
天子西移中外倉卒所載書七十車於道遇¶
雨分半投棄卓又燒焫觀閣經籍盡作灰燼¶
所有餘者或作囊帳先王之道幾烟滅矣〇¶<md:KR5g0071_HFL_004-002b>¶

俗説有功得賜金者皆黄金也按孫子兵書¶
日費千金千金百萬錢也陳平諫楚千金贈¶
二踈金五十斤並黄金也或云一金亦是一¶
萬錢也〇不養併生三子俗説似六畜妨父¶
母按春秋國語越王時民生二子與之餘生¶
三子與之乳母遂滅强吴何害之有〇不舉¶
父同月子俗云妨父按左傳魯桓公子與父¶
同月因名子同生〇漢明帝亦與光武同月¶
生不宜歸生俗云令人衰按人婦好以女易¶
他男故不許歸〇封泰山俗説岱宗上有金¶<md:KR5g0071_HFL_004-003a>¶
<pb:KR5g0071_SJB_004-320508b>
篋玉策能知人年壽脩短武帝探得十八因¶
倒讀之曰八十按岱宗封者立石高一丈二¶
尺刻之曰事天以禮立身以義事父以孝成¶
名以仁四方之内莫不師服刻石紀號著功¶
績也其時武帝已年三十七因何更得十八¶
若言倒讀神無福矣余承乏東嶽忝素六載¶
數經祈祀咨問長老更上泰山者云無金篋¶
玉牒探壽之事〇東方朔是太白精黄帝時¶
作風后堯時作務成子後又生於越在越作¶
范蠡在齊作鴟夷子言其變化無常也按朔¶<md:KR5g0071_HFL_004-003b>¶

滑稽之雄俗人因以怪語附之安得神耶〇¶
彭城相表元服父伯楚作光禄卿於服中生¶
子自謂年長不孝莫大於無後故收舉之君¶
子不隱其過因以服作字按元服名賀母汝¶
南人祖名京作侍中安帝時生元服百官來¶
賀垂老而孫兒生喜其嘉會因名作賀字元¶
服父伯楚歷典三郡早喪妻不肯娶臨終勑¶
子便留葬無取汝母喪柩若亡者有知往來¶
不難若無知只爲煩耳清高若此豈有服中¶
生子而名作賀汝南王叔漢父子方出遊二¶<md:KR5g0071_HFL_004-004a>¶
<pb:KR5g0071_SJB_004-320508c>
十餘年不還叔漢作尚書郞有人告子方死¶
於汝南即遣兄伯三往迎喪叔漢即發衰詔¶
書賻錢二十萬既而子方從蒼梧還叔漢詣¶
闕乞納賻錢受虚妄罪靈帝詔將相大夫會¶
議之博士任敏議云凡人中壽七十視父同¶
儕亡可製服也子方在遠人指其處不可驗¶
也罪不可加焉詔書還錢復本官〇汝南張¶
妙會杜士士家娶婦酒後相戲張妙縛杜士¶
捶二十又懸足指士遂致死鮑昱决事云酒¶
後相戲原其本心無賊害之意冝减死也〇¶<md:KR5g0071_HFL_004-004b>¶

汝南周翁仲婦産一女會屠者妻産一男翁¶
仲妻密以錢易屠者之男後翁仲作北海相¶
使見鬼主簿周光與兒同祭先塋主簿回謂¶
翁仲曰祭所但見屠兒弊衣繿縷持刃割肉¶
别有人帶青綬仿偟東厢不進何也翁仲乃¶
持劒問妻妻具陳其事翁仲曰凡有子者欲¶
承先祖先祖不享何用遂以車馬送還屠家¶
乃迎其女女已嫁賣餅人取歸適安平李文¶
思文思官至南陽太守神不歆非類明矣豈¶
得養他人子乎〇陳留有富翁年九十無男¶<md:KR5g0071_HFL_004-005a>¶
<pb:KR5g0071_SJB_004-320509a>
娶田舍女一宿身死後産一男至長女曰我¶
父娶一宿身亡此子非父之子遂争財數年¶
不决丞相邴吉决云老翁兒無影不耐寒其¶
時八月中取同歲小兒俱解衣試之老翁兒¶
獨呼寒日中行果然無影遂以財與之頴川¶
有兄弟同居兩婦俱懷妊長婦數月胎傷不¶
言知産期至俱卧産房候弟婦産得一男夜¶
盗之因争三年不决丞相黄霸殿前令以兒¶
去兩母各十步叱兩婦令争取之長婦把持¶
甚急兒大啼弟婦恐傷放之長婦色喜弟婦¶<md:KR5g0071_HFL_004-005b>¶

愴然霸曰此弟婦子也即劾長婦果然伏罪〇¶
臨淮有一人持一疋縑到市賣之遇雨披¶
之後有一人求庇廕一頭之地雨霽共争之¶
丞相薛宣决曰縑直數百何用紛紛遂中斷¶
各與半續察之縑主稱冤不已後人有喜色¶
宣知其情考而伏之〇周公樂曰勺勺者斟¶
酌先祖之道武王樂曰武功定天下也舜樂¶
曰韶韶者紹紹堯也堯樂曰大章章者彰也¶
帝嚳樂曰五英英者華也劉向云商章也物¶
成就可章度也角觸也物觸地載芒角而生¶<md:KR5g0071_HFL_004-006a>¶
<pb:KR5g0071_SJB_004-320509b>
也宫者中也徵者祉也物盛大而繁祉羽者¶
宇也物聚藏宇覆之聞宫聲使人温潤而廣¶
大聞商聲使人方正而好義聞角聲使人齊¶
整而好禮聞徵聲使人隱惻而博愛聞羽聲¶
使人善養而好聞琵琶近世樂家所作不知¶
誰也以手琵琶因以得名長三尺五寸法天¶
地人與五行也四絃象四時〇易云利見大¶
人大人與聖人其義一也〇論語云君子上¶
達臧孫紇曰後有達者將在孔丘乎儒者區¶
也别古今賢愚章家時以賈逵曰通儒時人¶<md:KR5g0071_HFL_004-006b>¶

語曰問事不休賈長頭禮云羣居五人長者¶
必異席今呼權貴作長者非也〇管子云先¶
生施教弟子則之非知古之道是師者之稱¶
諸生弟子學者非一故曰諸先生者當如醒¶
學者譬如醉言生俱醉獨有醒者祭酒禮云¶
飲酒必祭尊其先也孫卿在齊最是師老故¶
三稱祭酒士詩云殷士膚敏髦士俊秀雅士¶
博達列士有不易之分處士隱居放言易云¶
師貞丈人吉非徒尊老須德行先人也傳云¶
杖德莫如信者其恩德可信杖也〇禮云十¶<md:KR5g0071_HFL_004-007a>¶
<pb:KR5g0071_SJB_004-320509c>
尺曰丈成人之長也夫者膚也言其智膚敏¶
弘教也故曰丈夫〇論語云匹夫匹婦傳云¶
一晝一夜成一日一男一女成一室按古人¶
男女作衣用二疋今人單衣故言疋夫人當¶
龍變起不繫郷里若止繫風俗見善不徙故¶
謂之俗人〇禮言簡不肖按生子鄙陋不似¶
父母曰不肖今人謙辭亦曰不肖〇方曰人¶
不事事而放蕩謂之無賴不可恃賴也猶高¶
祖謂太上皇云大人以臣無賴也〇司徒中¶
山祝恬字伯休公車徵在道得温疾過友人¶<md:KR5g0071_HFL_004-007b>¶

謝著著拒不受至汲郡止客舍舍六七日諸¶
生見恬轉劇欲告汲令恬曰友人尚不相容¶
汲令不相識告之何益死生命也不須醫藥¶
諸生潜告汲令令即汝南應融聞之大驚至¶
疾所泣曰伯休不世英才當作國家幹輔何¶
乃默止客舍不遣人知融遂躬御而歸親自¶
侍疾疾漸損融謂伯休曰吉凶不諱憂怖交¶
心已備凶具對之悲喜伯休停傳舍數十日¶
遂去拜侍中尚書令又拜司隸薦融自代歷¶
典五郡謝著不謂公府所取〇上古之時草¶<md:KR5g0071_HFL_004-008a>¶
<pb:KR5g0071_SJB_004-320510a>
居霜宿冬則山南夏則山北〇彭城孝廉張¶
子矯議云若君臣不得相襲作名周穆王諱¶
滿至定王時有王孫滿〇厲王諱胡莊王之¶
子名胡〇俗云五月到官至免不遷今年有¶
茂才除蕭令五月到官破日日入舍視事五¶
月四府所表遷武陵令余爲營陵令正觸太¶
歲主簿令余東北上余不從在事五月遷太¶
山守〇楚辭云風伯飛廉也按周禮祀風師¶
箕星也主簸揚能致風氣戊戌之神作風伯¶
故丙戌日祀於西北〇按周禮雨師畢星也¶<md:KR5g0071_HFL_004-008b>¶

土中之衆莫若水故雨稱師丑之神作雨師¶
故己丑日祀之〇桓帝元嘉中京婦女作愁¶
眉啼粧墜馬髻折腰步□齒笑愁眉者細而¶
折啼粧者薄拭眼下似啼痕墜馬髻側在一¶
邊折腰步足不在體□齒笑若齒痛此事並¶
出梁冀傳曰趙王好大眉人間皆半額楚王¶
好廣領國人皆没項齊王好細腰後宫有餓¶
死者京師有胡服胡帳胡牀胡箜篌胡笛胡¶
舞按董卓時兵填塞是也〇靈帝宫中遊西¶
園駕四白駝躬自操轡公卿倣效價與馬齊〇¶<md:KR5g0071_HFL_004-009a>¶
<pb:KR5g0071_SJB_004-320510b>
桓帝世謡言直如絃死道邊曲如鈎反封¶
侯梁冀欲樹幼主李固欲立清河王梁冀遂¶
奏李固死于獄中曝屍路邊如鈎梁冀如絃¶
李固千里草何青青十月卜不得一日生此¶
董卓字也青青暴盛之貌秦漢以來尊者號¶
作宫室已前貴賤無别〇按世本鮌作城郭¶
城盛也郭大也〇按天子有外屏令臣下屏¶
氣息〇菀菀藴也薪蒸之所藴積〇孫子云¶
金城湯池而無粟者太公墨翟不能守之郡¶
者羣也左傳云上大夫受縣下大夫受郡至¶<md:KR5g0071_HFL_004-009b>¶

始皇方以郡監縣縣平也〇傳舍按使者傳¶
言乃得舍於傳也〇南北曰阡東西曰陌〇¶
按易傳上古有恙由善與人作患(故人平居/曰無恙)〇¶
城門失火禍及池魚俗説池與魚人姓字¶
居近城門也按城門失火取池水故魚皆死〇¶
獄自三王制肉刑始有獄夏曰下臺周曰¶
囹圄令人思諐改惡獄字二犬守言無情狀¶
犬亦得之囚罪人置諸圓土故囚字從口中¶
人罪字本從自辛苦憂之秦皇謂辠字似皇¶
故改作罪〇會稽多淫祀家貧不得牛祀者¶<md:KR5g0071_HFL_004-010a>¶
<pb:KR5g0071_SJB_004-320510c>
死作牛鳴太守第五倫嚴科絶之〇桂陽太¶
守李叔堅少時作州從事家有狗作人立叔¶
堅曰此狗喻人人行何害叔堅作縣令解冠¶
榻上狗戴之而走叔堅曰此狗誤觸冠纓冠¶
纓挂其耳矣犬復與人竈前畜火鄰里告之¶
叔堅曰狗能畜火幸不須人犬遂暴死叔堅¶
至大位¶
　　　商君書四卷¶
夫有高人之行見非於世有獨知之眀見怨¶
於人螟𧑞春生秋死一出而民數年乏食今¶<md:KR5g0071_HFL_004-010b>¶

一人耕百人食有甚於螟𧑞矣〇農者少而¶
遊食遊食者衆則農怠農怠則治荒以强去¶
弱者弱以弱去强者强〇上世之士衣不暖¶
膚食不滿腹苦其心意勞其四支〇古者民¶
叢生而羣處亂立君〇蠹衆則木折隙大則¶
墻壞不勝而生不敗而亡自古及今未嘗有¶
也〇使見戰如餓狼之見肉則可用矣〇聖¶
人制民也如高下制水如燥濕制火¶
　　　阮子四卷¶
漁人張網於淵以制吞舟之魚明主張法於¶<md:KR5g0071_HFL_004-011a>¶
<pb:KR5g0071_SJB_004-320511a>
天下以制强梁之人立法以隄民百姓不能¶
干立防以隄水江河不能犯防而可犯則江¶
河成灾法而可干則百姓成害〇不樹者死¶
無棺不蠶者身無帛不績者凶無縗君子暇¶
豫則思義小人暇豫則思邪〇高鳥相木而¶
集智士擇土而翔〇一盜不誅害在穿窬修¶
譽不誅害在詞主¶
　　　正部十卷¶
凡人矇矇冥冥學以啓志行以處身進於道¶
則成君子非於禮則曰小人君子之舉履德¶<md:KR5g0071_HFL_004-011b>¶

而榮光小人之動陷惡而傷刑〇皎皎練練¶
得藍則青得丹則赤得蘗則黄得涅則黑〇¶
玉不琢則南山之圓石〇穿窬之徒不避腰¶
領奔北之士不憚斧鉞〇漢家窮天涯究地¶
沂左湯谷右虞淵前炎楚後塞門祁連以北¶
黄山以南碣石以東合黎以西莫不襁負來¶
貢〇仲尼叙書上謂天談下謂民語兼該男¶
女究其表裏〇淮南浮僞而多恢太玄幽虚¶
而少效法言雜錯而無主新書繁文而鮮用〇¶
玉符云赤如鷄冠黄如蒸栗白如脂肪黑¶<md:KR5g0071_HFL_004-012a>¶
<pb:KR5g0071_SJB_004-320511b>
如淳漆此玉之符也言成雅訓辭作典謨此¶
人之符也〇山神曰螭物精曰魅土精曰羵¶
羊水精曰罔象木精曰畢方火精曰遊光金¶
精曰清明天下有道則衆精潜藏〇天以仙¶
人曰子衆人曰芻狗愛其子私其壽賤芻狗¶
聽其夭若不學譬如無目而視無脛而走無¶
翅而飛無口而語不可得也〇桀紂雖有天¶
子之位而無一人之譽猶朽株枯樹逢風則¶
仆〇明刑審法憐民惠下生者不怨死者不¶
恨諺曰政如氷霜姦宄消亡威加雷霆㓂賊¶<md:KR5g0071_HFL_004-012b>¶

不生¶
　　　士緯十卷(姚信)¶
孔文舉金性太多木性不足背陰向陽雄倬¶
孤立絲俱生於蠶銅等出於石作繒則賤作¶
錦則貴鑄鈴則小鑄鐘則大〇經漸車之水¶
歷繞輪之沙趾跡高下不可論凡水温則成¶
湯寒則成氷氷湯異氣而水性猶同蠶能投¶
練匪湯不綿人性推移蓋此比也琴瑟張而¶
鄭衞作五色成而綺穀生○孟軻驅世事於¶
仁義之域行者步中正之塗若使南海無採¶<md:KR5g0071_HFL_004-013a>¶
<pb:KR5g0071_SJB_004-320511c>
珠之氏崑山無破玉之工則明珠不御於椒¶
室美玉不佩於桂宫¶
　　　通語八卷¶
輪者車之跡檝者舟之羽身之須道如此二¶
物毁彼者雷同而鳴噪稱此者火燎而波駭¶
或問陳蕃忠乎答云單車作討賊之斧直階¶
非亂世之資知其忠不如其智也才貴精學¶
貴講質勝文石建文勝質蔡邕文質彬彬徐¶
幹庶幾也¶
　　　抱朴子四十卷(外篇二十卷内篇二/十卷葛洪宇稚川)¶<md:KR5g0071_HFL_004-013b>¶

清醪芳醴亂性者也紅華素質伐命者也○¶
班狄不能削石作芒針歐冶不能鑄鉛錫作¶
干將漢中起居注云李少君欲去武帝夢與¶
同登嵩高山半道有使者乘龍持節從雲中¶
來云太一請少君帝曰少君將舍我去矣數¶
日而少君死久之發看唯衣冠在焉○以蟻¶
鼻之缺捐無價之淳鈎分寸之瑕棄盈尺之¶
夜光朱公所以鬱邑薛灼所以永歎猶人不¶
學仙也道術乃令變形易貌吞刀吐火坐在¶
立亡興雲起霧召致蛇蟲聚合魚鼈入淵不¶<md:KR5g0071_HFL_004-014a>¶
<pb:KR5g0071_SJB_004-320512a>
溺蹴刃不傷○陳仲弓異聞記云同郡人張¶
廣遭亂有女四歲不能行棄冢中以數月糧¶
與之後三年乃還欲收葬之女猶坐冢中問¶
其故女曰糧盡以後見冢角有一物申頸吞¶
氣乃效之轉不復飢尋看乃大龜也將女還¶
食食飮初小腹痛久乃習之湯師蜘蛛而結¶
網金天據九鴈以正時唐堯見蓂莢而知月○¶
道能登虛躡影飮玉醴食翠芝○彭祖云¶
天上多尊官新仙者位卑奉事非一也農夫¶
得彤弓以驅烏南城得衮衣以負薪猶世人¶<md:KR5g0071_HFL_004-014b>¶

得仙丹而不貴也○元君老君師也○世人¶
唯競飛蒼走黄依榮逐利○上士得道成天¶
官中士得道棲集崑崙下士得道長生世間○¶
朱草莖如珊瑚刻之汁流如血以玉投汁¶
中丸之如泥久即成水以金投之曰金漿以¶
玉投之曰玉醴服之長生○石先生丹法取¶
烏未生毛者以眞丹和牛肉飴之長毛羽赤¶
色煞陰乾服之壽五百歲○素顔紅膚或其¶
目清商流徴亂其聽此眞埋之德也○龍淵¶
以靡豁常新斧斤以日用速弊○寸蛕泛濫¶<md:KR5g0071_HFL_004-015a>¶
<pb:KR5g0071_SJB_004-320512b>
跡水之中則謂天下無四海之廣芒蝎宛轉¶
果核之内則謂天下無八極之大漏脯救飢□¶
酒止渴非不暫飽死亦及之○貴明珠而¶
賤淵潭愛和璧而惡荆山不知淵潭是明珠¶
所出荆山是和璧所生○方今士有待次之¶
滯官無暫曠之職景風起則裘鑪息世道夷¶
則奇士退○肉芝是萬歲蟾蜍頭上有丹書¶
八字五月五日中時取之以足畫地則水流¶
帶之左手則辟兵○行山中見小兒乘車馬¶
長七八寸者肉芝也服之得仙○千歲蝙蝠¶<md:KR5g0071_HFL_004-015b>¶

白如雪住則倒懸腦重故也○千歲燕窠門¶
向北○雲英雲珠雲液雲母雲沙服之用玉¶
水○成帝獵於終南山見一人無衣身生黑¶
毛合圍取之絶坑踰岸有如飛烏及得是婦¶
人自云秦時宫人關東賊至秦王出降驚走¶
入山垂當飢死有老翁令食松實遂不復飢¶
乃是秦王子嬰宫人至成帝二百許歲人將¶
還以穀食之毛稍脫落轉老而死○欲長生¶
服山精山精术也○陵陽子仲服遠志二十¶
年有子三十七人讀書不忘○得聖人是黄¶<md:KR5g0071_HFL_004-016a>¶
<pb:KR5g0071_SJB_004-320512c>
老世聖是周孔二人○善圍碁者謂之碁聖¶
故嚴子卿馬綏眀有碁聖人之名○彭祖自¶
嚳佐堯歷夏至殷殷王遣宫女受房中之術¶
有驗乃欲殺之以絶其法彭祖知之乃逃七¶
十年有人見于流沙○欲得長生腹中清欲¶
得不死腹無屎○里語云人在世間日失一¶
日如牽牛羊諧屠所每進一步去死轉近○¶
老君姓李名聃字伯陽長九尺黃色鳥喙隆¶
鼻眉五寸住金樓玉堂○雞舌香黄連乳汁¶
治目中百病○諺曰無肥仙人富道士雖能¶<md:KR5g0071_HFL_004-016b>¶

作金銀皆自貧諺曰書三寫魚成魯帝成虎¶
亦如神符今用少驗白石似玉姦佞似賢鸞¶
不掛網麟不墮穽○寸膠不能治黄河之濁¶
尺水不能却蕭丘之熱穿舟以息漏猛爨以¶
止沸不可得也○若使素士行耕以餬口夜¶
薪火以修業則游夏不足多矣○大厦既燒¶
取水於滄海洪潦凌空伐舟於長川則不及¶
矣○臣猶手足履氷執熱不得辭焉○高嚴¶
將隕非細縷所綴龍門沸騰非掬壤所遏劒¶
戟不長於縫緝可以剸割牛馬錐鑚不可剸¶<md:KR5g0071_HFL_004-017a>¶
<pb:KR5g0071_SJB_004-320513a>
割牛馬而長於縫緝材有大小不可棄也六¶
軍如林未必皆勇○仁者政之脂粉刑者世¶
之轡策當殺不殺大賊乃發○鑚端之火口¶
水可滅鵠卵未乳指掌可縻及其乘衝飈燎¶
巨野奮六翮凌朝霞雖智勇不能制也委轡¶
筴而乘奔馬於險途捨柂櫓而泛輕舟於江¶
海豈不險哉金舟不能淩陽侯之波玉馬不¶
任聘千里之跡○或輸自售之寳或賣要人¶
之書或父兄貴顯望門而辟命或低頭屈膝¶
積習而見收○語曰舉秀才不知書察孝廉¶<md:KR5g0071_HFL_004-017b>¶

父别居寒素清白濁如泥高第良將怯如蠅¶
諺曰古人欲達勤讀書經今世圖官免治生¶
余謂朋友之交不宜浮雜面而不心揚雄所¶
譏明鏡舉則傾冠見羲和照則曲影覺周勃¶
杜稷之臣不能答錢穀之數○識珍者必拾¶
濯水之明珠賞氣者必將穢藪之芳蕙自非¶
懸鑑誰能披泥抽淪玉澄川掇沈珠智大者¶
盤桓以山峙器小者蓬飛而萍浮直繩枉木¶
之所憎清公姦慝之所讎○文王之接吕望¶
桑陰未移而知其可師矣玄德之見孔明晷¶<md:KR5g0071_HFL_004-018a>¶
<pb:KR5g0071_SJB_004-320513b>
景未改而腹心以委矣貌望豐偉者不必賢¶
形氣尪𦍕者不必愚○伯喈識絶音之器於¶
烟燼之餘平子别逸響之竹於未用之前威¶
儀如龍虎盤族成規矩酒後體輕耳熱冠脫¶
帶解遲重者蓬轉而波偃整肅者鹿勇而魚¶
臞口訥者皆揺掌以譜聲不競者皆裨膽而¶
高發以九折同蟻封以吕梁同牛跡禁之彌¶
極不可向也君若畏酒如畏疾憎醉如憎大¶
病則無荒沈之咎矣民有穴地而釀酒囊懷¶
酒者法輕利重安能令絶乎管輅頓仰三斗¶<md:KR5g0071_HFL_004-018b>¶

而清辯綺粲揚雄酒不離口而太玄乃就慕¶
惡者如宵蟲之赴眀燭學惡者如輕埃之應¶
飈風○有斧無柯無如之何○以傾倚屈申¶
者妍媚以風格端嚴者田舍豈不惑也○窮¶
巷諸生吟誦而向枯簡匍匐而守黄卷低眉¶
屈膝趨事豪貴毛成翼長蟬脫泉壤自乃軒¶
昂此碑碎之徒也○昔西施以心痛卧於道¶
側蘭麝芬芳人皆美之鄰女慕焉人皆憎之¶
猶世人效戴叔鸞阮嗣宗也逢世所貴則蹇¶
驢蒙龍駿之價○狐白不可以當暑龍艘不¶<md:KR5g0071_HFL_004-019a>¶
<pb:KR5g0071_SJB_004-320513c>
可以乘陸○夫良將剛則法天可望而不可¶
干柔則象淵可觀而不可入去如收電可見¶
而不可追住如丘山可觀而不可動○春以¶
長矛在前夏以大戟在前秋以弓弩在前冬¶
以刀盾在前此行軍四時應天法也○太公¶
云從孤擊虛萬人無餘一女子當百丈夫○¶
風鳴葉者賊在十里鳴條者百里揺枝者四¶
百里金器自鳴及焦器鳴者軍疲也氣如驚¶
鹿敗軍氣也○雨露霑衣裳者謂潤兵不霑¶
衣裳者謂泣軍軍兵太一玉帳之中不可攻¶<md:KR5g0071_HFL_004-019b>¶

也○兵地生蟹者宜速移○余嘗聞嵇生曰¶
左太冲張茂先可謂通人乎君道答曰通人¶
者聖人之次也其間無所復容余問班班云¶
吕氏望雲而知高祖所在天豈獨開吕氏之¶
目而掩衆人之目耶閹官無情不得謂貞倡¶
獨不飲不可謂廉○文王食子羹佯不知非¶
甘也○董仲舒學見深而天才鈍以蜉蜂是¶
神龍者非但不識神龍亦不識蜉蜂○王仲¶
任撫班固背曰此兒必爲天下知名○五嶺¶
無冬殞之木南海晉安有九熟之稻○老君¶<md:KR5g0071_HFL_004-020a>¶
<pb:KR5g0071_SJB_004-320514a>
玉策云松脂入地千年作茯苓茯苓千年作¶
琥珀琥珀千年作石膽石膽千年作威喜○¶
炙鼓使鳴絞絃令悲實使鼓速穿絃早絶磨¶
刀殺馬立可驗也○蜉蜂窠作蠟水沫作浮¶
石○落星惘謂昊時星落○汲冢書云黃帝¶
仙去其臣有夫徹者削木作黄帝之像帥諸¶
侯奉之○食鵲胎令人能夜書○河伯華陰¶
人以八月上庚日渡河溺死天帝署作河伯○¶
鵝鬼昊景帝有疾召巫覡帝試之乃殺鵝¶
埋於苑中架小屋施牀帳以婦人履著其前¶<md:KR5g0071_HFL_004-020b>¶

巫云但見一白鵝不見婦人也帝乃重之○¶
瀰猴鬼余友人膠永叔嘗養一大獼猴以鐵¶
鎖鎖之於牀間大齧殺經百日許鬼見者云¶
承塵上有獼猴被瘡流血○余從祖得道能¶
分形座上有一葛公與一談話又一葛公迎¶
來送去○余見二陸之文百卷許似未盡也¶
方之他人若江漢與潢汙也嵇生云每讀二¶
陸之文未嘗不廢卷而歎恐其卷盡也陸子¶
十篇誠謂快書其辭富者雖精思不可損也¶
其理約者雖鴻筆不可益也觀此二人豈徒¶<md:KR5g0071_HFL_004-021a>¶
<pb:KR5g0071_SJB_004-320514b>
儒雅之士文章之人也○抱朴子曰秦時不¶
覺無鼻之醜陽翟憎無癭之人陸君深識文¶
章放蕩不作虛誕之言非不能也陸君之文¶
猶玄圃玉無非夜光却後數百年若有幹跡¶
如二陸猶比肩也不謂踈矣○孔鄭之門耳¶
聽口受者皆已滅絶唯託竹素者可謂世寳¶
羈鞍仁義纓鎖禮樂○余友人玄伯先生以¶
儒墨作城池以機神作干戈上世之人○氷¶
結而不寒資粮絶而不飢○獺多則魚擾鷹¶
衆則鳥亂○盈丈之尾必非咫尺之軀尋仞¶<md:KR5g0071_HFL_004-021b>¶

之牙必非膚寸之口禰衡常云孔融荀强可¶
與語餘人酒甕飯囊洪宇稚川丹陽句容人¶
其先葛天氏洪累遭火典籍盡乃負笈徒步¶
借書抄寫賣薪買紙然火披覽所寫皆反覆¶
有宇人少能讀之性質容易冠纓垢弊或廣¶
衣大帶或促身脩袖或長裾曳地或短不蔽¶
膝時人咸稱抱朴之士因以著書名焉洪貧¶
無僕童籬落不修常披榛出門排草入室洪¶
性不干犯官長不煩擾親族○稽君道作廣¶
州刺史表洪參軍乃非所樂利得避身於南¶<md:KR5g0071_HFL_004-022a>¶
<pb:KR5g0071_SJB_004-320514c>
地也○洪不圍碁樗蒲見人博奕了不觀之○¶
洪年十五大作詩賦自謂可行於代至弱¶
冠尋覽殊不稱意一時毁之¶¶

意林卷之四¶¶¶¶¶¶<md:KR5g0071_HFL_004-022b>¶¶¶¶¶¶¶¶¶¶¶

















