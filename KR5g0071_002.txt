# -*- mode: mandoku-view -*-
#+TITLE: 意林
#+DATE: 2015-08-29 02:53:45
#+PROPERTY:  LASTPB <PB KR5g0071_SJB_005-320514c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5g0071_HFL_001-030b>
#+PROPERTY: JUAN 2
<md:KR5g0071_HFL_002-001a>¶<pb:KR5g0071_SJB_002-320488c>
意林卷之二瑟二¶
　　　　扶風馬緫元會編¶
　　　列子八卷¶
天有所短地有所長聖有所否物有所通思¶
士不妻而感思女不夫而孕鬼者歸也歸其¶
真宅〇真宅太虚也〇貧者士之常死者民¶
之終〇醉者墜車雖疾不死死生驚懼不入¶
其胷中禽獸之智亦有與人同者牝牡相偶¶
母子相親避平依險違寒就温居則有羣行¶
則有列飲則有携食則鳴侣〇宋人養猿號¶<md:KR5g0071_HFL_002-001b>¶

曰狙欲與狙芧先誑之曰朝三而暮四衆狙¶
皆怒又許朝四而暮三而衆狙皆喜聖人以¶
智籠羣愚亦猶狙公以智籠群狙矣〇覺有¶
八徵夢有六候陰氣壯則夢涉水而恐懼陽¶
氣壯則夢涉火而燔炳飽夢與飢夢取藉帶¶
而寢則夢蛇鳥銜髮則夢飛天將陰則夢火¶
身將疾則夢食飲酒者憂歌舞者哭晝想夜¶
夢神形所遇〇陳大夫云吾國有亢倉子能¶
以耳視而目聽魯侯聞之大驚以上卿禮致¶
之亢倉子曰臣體合於神心合於無〇顔回¶<md:KR5g0071_HFL_002-002a>¶
<pb:KR5g0071_SJB_002-320489a>
能仁而不能反賜能辯而不能訥由能勇而¶
不能怯師能莊而不能同兼四子之有以易¶
仲尼仲尼不許也〇目將眇者先睹秋毫鼻¶
將窒者先覺燋朽故物不至則不及冥靈以¶
五百歲爲春五百歲爲秋荆南上古有大椿¶
以八千歳爲春八千歲爲秋菌芝生於朝死¶
於晦蠓蚋因雨而生見陽而死越東有輙休¶
國生長子則食之謂之宜弟〇輙休國其大¶
父死則負其大母棄之謂鬼餘〇孔子東遊¶
見兩小兒辯闘問其故一兒曰我以日始出¶<md:KR5g0071_HFL_002-002b>¶

去人近日中時去人遠一兒云日初出遠日¶
中時近一兒曰日初出大如車輪及日中纔¶
如盤盂豈不爲近則大遠則小者乎一兒曰¶
日初出蒼蒼凉凉至日中有若探湯豈不爲¶
近而熱遠而凉者乎孔子不能决小兒曰丘¶
誰謂汝多智乎〇揚朱曰人得百年之壽者¶
千中無一疾病哀苦居其半矣慎耳目之觀¶
聽規死後之餘榮失當年之樂不肆意於一¶
時何異乎縲梏也勤能使逸寒能使温〇晏¶
子曰吾一死之後豈關我耶焚之亦可沈之¶<md:KR5g0071_HFL_002-003a>¶
<pb:KR5g0071_SJB_002-320489b>
亦可瘞之亦可露之亦可棄之溝壑亦可納¶
諸石槨亦可唯所遇耳〇人不婚宦情欲失¶
半人不衣食君臣道息〇楊朱曰生民之不¶
得休息爲四事故一爲壽二爲名三爲位四¶
爲貨有此四者畏鬼畏人畏威畏刑此之謂¶
遁人也〇出不由門行不從徑也以是求利¶
不亦難乎〇晋文公欲伐衛公子鋤笑之問¶
其故對曰臣笑臣鄰人也有人送妻歸家道¶
見桑婦悦而與之言顧視其妻已有人招之¶
公乃引師還未至而有伐其北鄙者〇孔子¶<md:KR5g0071_HFL_002-003b>¶

曰力能舉國門之關而不肯以力門〇狐丘¶
大夫謂孫叔敖曰人有三怨子知之乎爵高¶
者人妬之官大者主惡之禄厚者人怨之孫¶
叔敖曰吾爵益高吾志益下吾官益大吾志¶
益小吾禄益厚吾施益溥可以免乎〇楊子¶
鄰人亡一羊相率追之歧路之中復有歧矣¶
曰大道以多歧亡羊學者以多方喪生本一¶
末異也〇人有亡鈇者意鄰子盗之視鄰子¶
行步顔色皆將竊也俄而相其谷得鈇見鄰¶
子無似竊鈇者〇齊人有欲得金者清旦往¶<md:KR5g0071_HFL_002-004a>¶
<pb:KR5g0071_SJB_002-320489c>
市適見貨金者因攫奪而去吏捕問之對曰¶
取金之時不見人但見金也¶
　　　莊子十卷¶
水之積也不厚則其負大舟也無力〇至人¶
無己神人無功聖人無名〇日月出矣而爝¶
火不息其於光也不亦難乎〇時雨降矣而¶
猶浸灌其於澤也不亦勞乎〇鷦鷯巢於深¶
林不過一枝偃鼠飲河不過滿腹瞽者無以¶
與乎文章之觀聾者無以與乎鐘鼓之聲豈¶
唯形骸有聾盲哉夫智亦有之(不知至言之/極妙以爲狂)¶<md:KR5g0071_HFL_002-004b>¶

(而不信此/智之聾盲)形固可使如槁木心固可使如死¶
灰(取其寂寞/無形耳)〇大智閑閑小智間間其寐也¶
䰟交其覺也形開道惡乎隱而有真僞言惡¶
乎隱而有是非(此自是而非彼彼亦自是而/非此與彼各有一非於體中)¶
(也)〇可乎可(可於己者/即謂之可)不可乎不可(不可於/己者即)¶
(謂之/不可)六合之外聖人存而不論六合之内聖¶
人論而不議春秋經世先王之志聖人議而¶
不辯不就利不違害〇夢飲酒者旦而哭泣¶
夢哭泣者旦而畋獵(此寤寐之/事變也)方其夢也不¶
知其夢(由此觀之當死之時不/知其死而自適其志)夢之中又占¶<md:KR5g0071_HFL_002-005a>¶
<pb:KR5g0071_SJB_002-320490a>
其夢焉(則無以異/於寤也)覺而後知其夢(當所遇無/不足也何)¶
(爲方生而/憂死哉)昔者莊周夢爲蝴蝶栩栩然蝴蝶¶
也自喻適志與不知周也俄然覺則蘧蘧然¶
周也不知周之夢爲蝴蝶與蝴蝶之夢爲莊¶
周與〇吾生也有崖而智也無崖以有崖隨¶
無崖殆已(以有限之性尋無極/之智安得不困哉)〇遁天倍情¶
忘其所受(天性所受各有本分/不可逃亦不可加也)〇適來夫子¶
時也(時自/生也)適去夫子順也(理當/死也)安時而處順¶
哀樂不能入(哀樂生於得失也若任其/所受哀樂無所措其間也)〇顔¶
回曰回之家貧唯不飲酒不茹葷者數月矣¶<md:KR5g0071_HFL_002-005b>¶

若此則可以爲心齋乎曰是祭祀之齋非心¶
齋也回曰敢問心齋仲尼曰若一志無聽之¶
以耳而聽之以心無聽之以心而聽之以炁¶
聽止於耳心止於符炁也者虚而待物也唯¶
道集虚虚者心齋也(虚其心則其/道集於懷也)〇天下有¶
大戒二其一命也其一義也子之愛親命也¶
不可解於心臣之事君義也无適而非君也¶
無所逃於天地之間〇顔闔將傅衞靈公太¶
子而問蘧伯玉曰與之無方則危吾國與之¶
有方則危吾身如何(小人之性引之軌制則/憎己縱其無度則亂邦)¶<md:KR5g0071_HFL_002-006a>¶
<pb:KR5g0071_SJB_002-320490b>
伯玉曰善哉問乎正汝身哉形莫若就心莫¶
若和(形不乖逆/和而不同)〇就不欲入(就者形順入/者遂與同也)和¶
不欲出(和者義清出/者自顯伐也)〇山木自㓂也膏火自¶
煎也桂可食故伐之漆可用故割之人皆知¶
有用之用而莫知無用之用(有用則與彼爲/功無用則自全)¶
(其/生)〇人不忘其所忘而忘其所不忘此謂誠¶
忘(生則愛之死則棄之故德者世之所不忘/也利者理之所不存也故忘形者非忘也)¶
(不忘形而忘/德乃誠忘也)〇古之真人其寢不夢(無意/想也)其¶
覺無憂(當所遇/而安)〇不知悦生不知惡死(與化/爲體)¶
其心志(所居而/安曰志)其容寂(雖行而無/傷於静)凄然似秋¶<md:KR5g0071_HFL_002-006b>¶

暖然似春(殺物非爲義也/生物非爲仁也)〇役人之役適人¶
之適(捨己效人/殉彼傷義)〇泉涸魚相與處於陸相呴¶
以濕相濡以沫不如相忘於江湖(與其不足/而相愛豈)¶
(若有餘/而相忘)與其譽堯而非桀不如兩忘而化其¶
道(忘善惡遺死生與化一/者安知堯桀所在耶)夫大塊載我以形¶
勞我以生佚我以老息我以死〇得者時也¶
失者順也(所遇之時世謂之得時不暫停順/往而去世謂之失安時處順哀樂)¶
(不能/入也)父母於子東西南北唯命之從陰陽於¶
人不啻爲父母也(自古或有能違父母之命/未有能違陰陽之變而拒)¶
(晝夜之/節也)〇魚相忘於江湖人相忘於道術(各/自)¶<md:KR5g0071_HFL_002-007a>¶
<pb:KR5g0071_SJB_002-320490c>
(足而相忘天下莫不皆/能至人常足故常也)〇長於上古而不爲¶
老(日新/也)〇隳支體黜聦明離形去智同於大¶
通此謂之坐忘至人之用心若鏡不將不迎¶
應而不藏故能勝物而無傷(物來則鑒鑒不/以心故雖天下)¶
(來照而/無勞心)〇鳧脛雖短續之則憂鶴脛雖長斷¶
之則悲自三代以下天下莫不以物易其性¶
矣小人則以身殉利士則以身殉名大夫則¶
以身殉家聖人則以身殉天下此數者事業¶
不同殉身一也臧與穀二人相與牧羊而俱¶
亡羊問臧奚事則挾策讀書問穀奚事則博¶<md:KR5g0071_HFL_002-007b>¶

塞以遊二人者事不同亡羊均也伯夷死名¶
於首陽之下盜跖死利於東陵之上二人死¶
雖不同其於殘生傷性一也何必伯夷之是¶
而盜跖之非則天下盡殉也彼其所殉仁義¶
也則俗謂之君子其所殉貨財也則俗謂之¶
小人其所殉一也至於殘生損性又惡取君¶
子小人於其間哉夫不自見而見彼不自得¶
而得彼是得人之得而不自得其得也適人¶
之適而不自適其適也雖盜跖伯夷是同爲¶
淫僻〇純朴不殘孰爲犠罇白玉不毁孰取¶<md:KR5g0071_HFL_002-008a>¶
<pb:KR5g0071_SJB_002-320491a>
珪璋道德不廢安爲仁義性情不離安用禮¶
樂〇夫殘朴以成器工匠之罪也毁道德以¶
成仁義聖人之過也〇跖之徒問於跖曰盜¶
亦有道乎跖曰夫妄意室中之藏聖也入先¶
勇也出後義也知可否智也分均仁也五者¶
不備而後能成盜者天下未之有也(五者所/以禁盜)¶
(不爲盗資也由是觀之善人不得聖人之道/不立跖不得聖人之道不行天下善人少而)¶
(不善人多則聖人之利天/下者少而害天下者多)〇絶聖棄智大盗¶
乃止摘玉毁珠小盜不起焚符破璽而民樸¶
鄙剖斗折衡而民不争〇嘉怒相疑愚智相¶<md:KR5g0071_HFL_002-008b>¶

欺善否相非誕信相譏而天下衰矣〇至道¶
之精杳杳冥冥至道之極昏昏默默〇慎汝¶
内(全真/也)閉汝外(守其/分也)多智爲敗(智無崖/故敗也)〇世¶
俗之人皆喜人之同乎己而惡人之異於己¶
也大人之教若形之於影聲之於響有問而¶
應之盡其所懷子貢教漢陰爲圃者作桔橰¶
圃者忿然作色而笑曰夫有機械者必有機¶
事有機事者必有機心機心存于胷中則純¶
白不備純白不備則神生不定神生不定則¶
道不載吾非不知羞而不爲事求可功求成¶<md:KR5g0071_HFL_002-009a>¶
<pb:KR5g0071_SJB_002-320491b>
用力少見功多者聖人之道也〇三人行而¶
一人惑所適者猶可致也惑者少也〇二人¶
惑則勞而不至惑者多也〇視而可見者形¶
與色聽而可聞者名與聲悲夫世人以形色¶
名聲爲足以得彼之情夫形色名聲果不足¶
以得彼之情也〇夫播糠眯目則天地四方¶
易位矣蚊虻噆膚則通夕不寐(外物加之雖/小而傷性已)¶
(大/也)鵠不日浴而白烏不日黔而黑(自然已/各足矣)平¶
易恬憺則憂患不能入邪氣不能襲故其德¶
全而神不虧矣〇不爲福先不爲禍始感而¶<md:KR5g0071_HFL_002-009b>¶

後應(無所/唱也)迫而後動(會至/乃動)不得已而後起故¶
無天灾無物累無人非無鬼責其生若浮其¶
死若休喜怒者道之過好惡者德之失一而¶
不變静之至也(静而一者/不可變也)不與物交淡之至¶
也(物自來耳無/交物之情)形勞而不休則弊精用而不¶
已則勞〇野語有之曰衆人重利廉士重名¶
賢士尚志聖人貴精附之以文益之以博文¶
滅質博溺心古之所謂得志者非軒冕之謂¶
也今之所謂得志者軒冕之謂也軒冕之在¶
身非性命也物之儻來寄也寄之其來不可¶<md:KR5g0071_HFL_002-010a>¶
<pb:KR5g0071_SJB_002-320491c>
禦其去不可止故不爲軒冕肆志不爲窮約¶
趨俗井蛙不可以語於海者拘於墟也夏蟲¶
不可以語於氷者篤於時也曲士不可以語¶
於道者束於教也自細視大者不盡自大視¶
細者不明騏驥驊騮一日而馳千里捕鼠不¶
如狸狌言殊伎也鴟鴞夜撮蚤察毫末晝出¶
瞋目而不見丘山言殊性也〇道無終始物¶
有死生〇莊子釣於濮水楚王使大夫二人¶
往先焉曰願以境内累矣莊子持竿不顧曰¶
吾聞楚有神龜死已三千歲矣王巾笥而藏¶<md:KR5g0071_HFL_002-010b>¶

之廟堂之上此龜者寧其死爲留骨而貴乎¶
寧其生而曳尾塗中乎惠子曰子非魚安知¶
魚之樂耶莊子曰子非我安知我不知魚之¶
樂耶惠子曰我非子固不知子矣子固非魚¶
也子之不知魚之樂全奚爲奚據奚避奚處¶
奚就奚去奚樂奚惡(擇此八者莫足以活身/唯無擇而任其所遇乃)¶
(舍/也)〇髑髏曰死無君於上無臣於下亦無時¶
之事從然以天地爲春秋雖南面王樂不能¶
過也莊子不信曰吾使司命復生汝骨肉肌¶
膚反汝父母妻子閭里知識子欲之乎髑髏¶<md:KR5g0071_HFL_002-011a>¶
<pb:KR5g0071_SJB_002-320492a>
曰吾安能棄南面王樂而復爲人間之勞乎〇¶
夫畏途者十殺一人則父子兄弟相戒以¶
盛卒徒而後出焉不亦智乎故人之所畏者¶
衽席之上飲食之間而不知戒者過也(十殺/一人)¶
(人大畏之至於色欲之害/而莫肯畏之斯愚民也)〇莊子行於山中¶
見大木枝葉茂盛伐木者止其旁而不取問¶
其故曰無所可用莊子曰此木以不材得終¶
其天年出山舍故人之家故人命竪子殺鴈¶
竪子曰其一能鳴其一不能鳴請奚殺主人¶
曰殺不鳴者明日弟子問莊子曰山中之木¶<md:KR5g0071_HFL_002-011b>¶

以不材得終主人之鴈以不材死先生將何¶
處焉莊子曰周將處夫材與不材之間似之¶
而非也故未免乎異直木先伐甘泉先竭〇¶
鳥莫知於鷾鴯其畏人也襲諸人間(未有自/䟽外於)¶
(人而人存之者畏人而入/於人間此鳥所以稱智也)¶
　　　王孫子一卷¶
舜讓天下於子州支伯子州支伯曰余適有¶
幽憂之病方且治之未暇治天下也春耕種¶
足以勞動秋收斂足以休息然尊生者雖富¶
貴不以養傷身雖貧賤不以利累形〇帝王¶<md:KR5g0071_HFL_002-012a>¶
<pb:KR5g0071_SJB_002-320492b>
之功聖人之餘事也非所完身養生也今世¶
俗之君子多危身棄生以殉物豈不悲哉有¶
人於此以隋侯之珠彈千仞之雀世必笑之¶
是何也其以所用者重所要者輕也夫生者¶
豈特隋侯之重哉〇列禦寇不受鄭子陽遺¶
粟曰君非自知我也以人之言而遺我粟至¶
其罪我也又恐以人之言吾所以不受也〇¶
子貢問原憲先生何病也原憲應之曰吾聞¶
無財之謂貧學而不能行之謂病今憲貧也¶
非病也子貢退有愧色知足者不以利自累¶<md:KR5g0071_HFL_002-012b>¶

審自得者失之而不懼行修於内者無位而¶
不怍窮於道之謂窮抱仁義之道而遭亂世¶
之患何窮之有智者謀之武者遂之仁者居¶
之古之道也〇廢上非義也殺民非仁也人¶
比其難我享其利非廉也〇摇脣鼓舌擅生¶
是非好面譽人者亦好背而毁之也〇湯放¶
其主武王殺紂自是之後以强凌弱以衆暴¶
寡湯武以來皆亂人之徒也〇人之情目欲¶
視色耳欲聽聲口欲察味志氣欲盈人上壽¶
百歲中壽八十下壽六十除病瘦死¶<md:KR5g0071_HFL_002-013a>¶
<pb:KR5g0071_SJB_002-320492c>
　　　申子三卷¶
劉向云申子名不害河東人鄭時賤臣學術¶
以干韓昭侯秦兵不敢至學本黄老急刻無¶
恩非霸王之事三寸之篋運而天下定六寸¶
之基正而天下治〇妬妻不難破家亂臣不¶
難破國一妻擅夫衆妻皆亂一臣專君羣臣¶
皆蔽〇智均不相使力均不相勝〇鼓不預¶
五音而爲五音主〇百世有聖人猶隨踵千¶
里有賢者是比肩¶
　　　慎子十二卷(名到學本黄/老滕輔生)¶<md:KR5g0071_HFL_002-013b>¶

小人食於力君子食於道〇詩往志也書往¶
誥也春秋往事也〇愛赤子不慢其保絶險¶
者不慢其御〇措鈞石使禹察之不能識也¶
懸於權衡則氂髮識矣〇兩貴不相事兩賤¶
不相使〇家富則踈族聚家貧則兄弟離非¶
不相愛利不足相容也〇不聦不明不能王¶
不瞽不聾不能公海與山争水海必得之〇¶
有權衡者不可欺以輕重有尺寸者不可差¶
以長短有法度者不可巧以詐僞〇一兔走¶
百人追積兔於市過而不顧非不欲兔分定¶<md:KR5g0071_HFL_002-014a>¶
<pb:KR5g0071_SJB_002-320493a>
不可争也〇孝子不生慈父之家忠臣不生¶
聖君之下(六親不和育孝慈/國家昏亂有忠臣)〇匠人成棺不¶
憎人死利之所在忘其醜〇廊廟之材非一¶
木之枝狐白之裘非一狐之腋藏甲之國必¶
有兵遁(有意者必/先作具)〇市人可驅而戰安國之¶
兵不由忿起¶
　　　燕丹子三卷¶
丹者燕王喜之子身質於秦始皇之世〇丈¶
夫耻於受辱貞女羞於節虧〇血勇怒而面¶
赤脉勇怒而面青骨勇怒而面白田光云光¶<md:KR5g0071_HFL_002-014b>¶

知荆軻者神勇也怒而不變高行厲天美聲¶
盈耳荆軻之燕謂太子曰光揚太子高行厲¶
天芙聲盈耳軻出衞都望無路歷險不以勤¶
望遠不以遐今太子禮之以舊故之恩接之¶
以新人之敬所以不復讓者信知己故也〇¶
風蕭蕭兮易水寒壯士一去兮不復還軻曰¶
太子若以燕當秦猶以羊捕狼軻乃請樊於¶
期曰將軍得罪於秦父母妻子皆見焚軻爲¶
將軍痛之今願得將軍之首與燕督亢地圖¶
進之秦王必喜喜必見軻軻因左手把其袖¶<md:KR5g0071_HFL_002-015a>¶
<pb:KR5g0071_SJB_002-320493b>
右手揕(丁鴆/切)其胷數以負燕之罪責以將軍¶
之讎於期執刀自刎頭墜背後兩目不瞑太¶
子聞之伏尸而哭函盛於期首與燕督亢地¶
圖以獻秦武陽爲副軻不擇日而發太子賔¶
客皆素衣冠送之易水之上軻起爲壽歌高¶
漸離擊筑宋臆和之爲壯聲之髮怒衝冠作¶
哀歌則士皆流涕二人皆升車終已不顧也¶
荆軻至咸陽秦王大喜陛戟見荆軻軻捧樊¶
於期首柙并地圖以次進羣臣皆呼萬歲秦¶
武陽大恐荆軻顧笑武陽前謝曰北蕃蠻夷¶<md:KR5g0071_HFL_002-015b>¶

之鄙人未見天子願陛下少假借之使得畢¶
事於前秦王曰軻起督亢圖進之荆軻發圖¶
圖窮而匕首見因左手把秦王袖右手揕其¶
胷數之曰從我計則生不從則死秦王曰乞¶
聽琴聲而死召姬人鼓琴琴聲曰羅縠單衣¶
可掣而絶八尺屏風可超而越轆轤之劒可¶
負而拔軻不解音秦王從琴聲負劒拔之秦¶
王斷軻兩手軻因倚柱而笑箕踞而駡曰吾¶
爲竪子所欺事不濟也¶
　　　鬼谷子五卷樂氏注名臺¶<md:KR5g0071_HFL_002-016a>¶
<pb:KR5g0071_SJB_002-320493c>
緫按其書云周時有豪士隱者居鬼谷自號¶
鬼谷先生無鄉里族姓名(此蘇秦作書記之/也鬼之言遠猶司)¶
(馬相如假無/是公云爾)〇自古及今其道一也變化無¶
窮各有所歸或陰或陽或柔或剛或開或閉¶
或弛或張是以聖人守司其門户審察其先¶
後口者心之門户智謀皆從之出〇或遥聞¶
而相思或前進而不御〇世無常責事無常¶
師〇抱薪赴火燥者先燃平地注水濕者先¶
濡此類相應也〇智者不用其所短而用愚¶
人之所長也不用其所拙而用愚人之所工¶<md:KR5g0071_HFL_002-016b>¶

也〇墻壞於有隙木毁於有節人動我静人¶
言我聽能固能去在我而問知性則寡累知¶
命則不憂憂累去則心平心平而仁義著矣¶
以德養民猶草木之得時以仁化人猶天生¶
草木以雨潤澤之¶
　　　尹文子二卷(劉歆注/尹文子)¶
序云文子出於周之尹齊宣王時居稷下余¶
黄初末始到京師繆熙伯以此書見示聊定¶
之〇名有三科一曰命物之名方圓白黑是¶
也二曰毁譽之名善惡貴賤是也三曰況謂¶<md:KR5g0071_HFL_002-017a>¶
<pb:KR5g0071_SJB_002-320494a>
之名賢愚愛憎是也〇法有四呈一曰不變¶
之法君臣上下是也二曰齊等之法能鄙同¶
異是也三曰理衆之法慶賞刑罰是也四曰¶
平准之法律度權量是也〇有理而無益於¶
治者君子不言有能而無益於事者君子不¶
爲倕不貴獨工貴與衆共巧今世之人行欲¶
獨賢事欲獨能辯欲出羣勇欲絶衆田駢曰¶
天下之士莫不處其門庭臣其妻子必遊宦¶
諸侯之朝名利引之也〇彭蒙曰雉兔在野¶
衆皆逐之分未定也鷄豕滿市莫有志者分¶<md:KR5g0071_HFL_002-017b>¶

定故也〇兩智不能相使兩貴不能相臨兩¶
辯不能相屈力均勢敵故也〇專用聦明則¶
功不成專用晦昧則事必悖一明一晦衆之¶
所載〇禄薄者不可與經亂賞輕者不可與¶
入難處上者不可不慎〇尹文子見宣王宣¶
王不言而歎尹文子曰何歎王曰吾歎國中¶
寡賢尹文子曰國中悉賢誰處王下誰爲王¶
使人有字長子曰盜少子曰歐盜出行其父¶
在後追而呼之曰盜盜吏聞因而縛之其父¶
呼歐喻吏遽而聲不轉但言歐歐吏因而歐¶<md:KR5g0071_HFL_002-018a>¶
<pb:KR5g0071_SJB_002-320494b>
之幾至於死¶
　　　公孫文子一卷¶
心者衆智之要物皆求於心修心〇而不知¶
命猶無室而歸〇君子行善必有報小人行¶
不善必有報〇樂者先王所以飾喜也軍旅¶
者先王所以飾怒也〇舟從流於河而無維¶
檝求安不可得也〇人有三百六十節當天¶
之數形體有骨肉如地之厚有孔竅血脉如¶
川谷也多食甘者有益於肉而骨不利多食¶
苦者有益於骨而筋不利多食辛者有益於¶<md:KR5g0071_HFL_002-018b>¶

　　　筋而氣不利¶
　　　陸賈新書二卷(太中大夫/陸賈也)¶
陽出雷電陰成雪霜善言古者合之於今能¶
述遠者考之於近道爲智者設馬爲御者良¶
賢爲聖者用辯爲智者通〇秦以刑罰爲巢¶
故有覆巢破卵之患〇文公種米曾子牧羊¶
智者所短不如愚者所長近河之地濕近山¶
之木長山出雲而丘阜生氣四瀆東流而百¶
川無西〇衆口毁譽浮石沈木羣邪相抑以¶
直爲曲〇犬不夜吠鷄不夜鳴家若無聲官¶<md:KR5g0071_HFL_002-019a>¶
<pb:KR5g0071_SJB_002-320494c>
府若無事亭落若無人閭里不訟耆老不愁¶
君子之治也玉斗酌酒金椀刻鏤所以夸小¶
人非厚己也¶
　　　晁錯新書三卷¶
高皇帝不用同姓爲親故能以誅暴亂令之¶
所加莫不之所誅莫不服吕后專制¶
社稷不傾若髮漢書云如帶公羊云如綫善¶
爲政者士實於朝野牛馬實於陸鳥獸實於¶
林上及飛鳥下及蟲魚載之如地包之如海¶
陛下之地東西盡冠蓋之民南北極寒暑之¶<md:KR5g0071_HFL_002-019b>¶

和匈奴不得當一縣〇號令不時命曰傷天¶
焚林斬木不時命曰傷地斷獄立刑不當命¶
曰傷人¶
　　　賈誼新書八卷¶
寒者利裋褐飢者甘糟糠秦二世立天下莫¶
不引領而觀其政是故勞民易爲政也〇主¶
之與臣若日與星貴之與賤若白與黑如身¶
使臂臂之使指天子如堂羣臣如堦衆庶如¶
地若經制不定猶渡江無維檝也中流遇風¶
波船必覆矣〇採銅者棄其田疇家鑄者損¶<md:KR5g0071_HFL_002-020a>¶
<pb:KR5g0071_SJB_002-320495a>
其農事〇建武函谷臨晉三關以備山東諸¶
侯也不如定地勢使無可備天下一通也〇¶
與正人居不能無正人也猶生長於楚不能¶
無楚語〇志有四興朝廷之志清以嚴祭祀¶
之志思以和軍旅之志精以厲喪紀之志憂¶
以愁〇言有四術敬以正朝廷之言和以序¶
祭祀之言併聲氣軍旅之言悲不足喪紀之¶
言〇翟王使使至楚楚王誇使者以章華之¶
臺臺甚高三休乃至楚王曰翟國亦有此臺¶
乎對曰翟王茅茨不剪綵椽不刻猶以爲作¶<md:KR5g0071_HFL_002-020b>¶

之者勞居之者佚楚王大怍¶
　　　吕氏春秋二十六卷¶
靡曼皓齒鄭衞之音伐命之斧肥肉厚酒爛¶
腸之食〇雷則掩耳電則掩目耳聞所惡不¶
如不聞目見所惡不如無見强令之笑則不¶
樂强令之哭則不悲(不由中/心也)〇流水不腐户¶
樞不蠹動也形氣亦然水泉東流日夜不休¶
上不竭下不滿〇耳有所聞不學而不如聾¶
目有所見不學而不如盲〇戎人生乎楚楚¶
人生乎戎則楚人戎言戎人楚言亡國之主¶<md:KR5g0071_HFL_002-021a>¶
<pb:KR5g0071_SJB_002-320495b>
則可化成賢主也〇櫻桃之爲鳥所含故曰¶
含桃〇勇凶德兵凶器〇今有利劒刺則不¶
及與惡劍無異也水出於山而歸於海〇惡¶
山而欲海高下使然也人謂兔絲無根其根¶
不連屬耳茯芩是也磁石召針皆相引猶聖¶
人南面而立則天下莫不延頸周文王使人¶
相地得枯骨令吏衣冠葬之天下聞之曰文¶
王賢矣澤及於枯骨〇齊人好勇者其一人¶
居東郭一人居西郭幸而相遇飲酒曰酒須¶
肉乎各抽刀自割相啖遂至於死〇石可破¶<md:KR5g0071_HFL_002-021b>¶

不可奪堅丹可磨不可奪赤性受於天也〇¶
魯有醜者其父出見美者商咄反而告其鄰¶
曰商咄不如吾子也是至美不如至惡愛子¶
不知其醜也〇人有臭者其親戚兄弟妻妾¶
知識無能與居者自屏乎海海上有人悦其¶
臭者晝夜隨之不離也〇趙襄子攻翟勝方¶
飲而有憂色曰江河之大不過三日一朝而¶
下翟勝兩城亡將及我矣孔子聞之曰憂所¶
以昌喜所以亡〇管仲爲魯所縛檻車載之¶
使役人送于齊皆謳歌而引車管仲恐魯悔¶<md:KR5g0071_HFL_002-022a>¶
<pb:KR5g0071_SJB_002-320495c>
而止之又欲速至齊國謂役人曰我爲汝唱¶
汝和我也役人不倦取道甚速管仲可謂能¶
因矣(因役人用勢欲走乃/爲歌唱勸令走也)〇有道之士貴以¶
近知遠以今知古以所見知所不見故審堂¶
下之陰而知日月之行見瓶水之氷知天下¶
之寒嘗一臠之肉知一鑊之味有人方且過¶
江引嬰兒欲投於水人問其故對曰其父善¶
游其父雖善游其子未必能耶楚國之政有¶
似如此〇不如吾者吾不與處與我齊者吾¶
不與處無益我也〇周旦云君子屈於不知¶<md:KR5g0071_HFL_002-022b>¶

己而申于知己〇穴深一尋則人臂不及智¶
亦有不至者〇樂羊伐中山歸有責功之色¶
魏文侯以謗書兩篋示之樂羊北面再拜曰¶
一寸之書亦止何須兩篋〇人驥俱走則人¶
不勝驥居於車上則驥不勝人猶人主争官¶
事與驥俱走無異也〇目之見也藉於照心¶
之智也藉於理〇無骨之蟲不可令知氷(春/生)¶
(秋死不/知冬氷)十里之間耳不能聞帷墻之外目不¶
能見三畒之間心不能知而欲東至開悟南¶
撫多鷃西服壽靡北懷弭耳何以得哉(四極/之國)¶<md:KR5g0071_HFL_002-023a>¶
<pb:KR5g0071_SJB_002-320496a>
名〇管夷吾百里奚霸王之船驥絶江者託¶
於船致遠者託於驥楚王問詹何治國之道¶
對曰何聞治身不聞治國國之本在身也(詹/何)¶
(隱/者)〇管仲曰君子有三色懽然喜樂者鐘鼓¶
之色愀然清浄者縗絰之色沸然充盈者兵¶
革之色〇洧水大有富人溺者有人得富者¶
尸請贖而求金甚多富人黨以告鄧析析曰¶
但安之必無買此者得尸者患其不贖又告¶
鄧析析曰但安之必無人更賣又必無不贖¶
言不欺心言所以喻心言於相離則不祥也¶<md:KR5g0071_HFL_002-023b>¶

以繩墨取木則宫室不成(材難/得也)〇引其紀萬¶
目起引其綱萬目張治民如此也决積水於¶
千仞之溪誰能當者〇戎夷去齊往魯天大¶
寒與弟子一人宿於郭外寒轉甚謂其弟子¶
曰可以衣活我我國士也天下所惜子不肖¶
不足惜也弟子曰不肖人安能與國士衣乎¶
戎夷歎息乃解衣與弟子戎夷至夜半而死¶
弟子乃活〇晏子遭崔杼之患援綏而乘其¶
僕將馳晏子曰安之疾不必生徐必不死鹿¶
生於山命懸於厨今晏命有所懸矣〇以龍¶<md:KR5g0071_HFL_002-024a>¶
<pb:KR5g0071_SJB_002-320496b>
致雨以形逐影類同則相召氣同則相合聲¶
比則相應故鼓宫商應王德不通民欲不達¶
此國之鬱也樹鬱則蠹水鬱則汗國鬱則萬¶
灾聚矣天爲高矣日月星辰雲氣雨露未嘗¶
休也地爲大矣水泉草木毛羽未嘗息也〇¶
冠所以飾頭衣所以飾身今人斷首以易冠¶
殺身以易衣則不知所爲矣世之趨利似此¶
亦不知所爲也〇黄帝之貴亦死堯舜之賢¶
亦死孟賁之勇亦死相玉者患石似玉相劒¶
者患劒似吴干將賢主患辯者似通人亡國¶<md:KR5g0071_HFL_002-024b>¶

之主似智亡國之臣似忠子夏過衞有讀史¶
記者曰晉師三豕渡河子夏曰非者也是己¶
亥〇得十良馬不如得一伯樂得十良劒不¶
如得一歐冶得地千里不如得一賢人〇夏¶
不衣裘非不愛裘也煖有餘冬不用翣非不¶
愛翣也清有餘火燭一隅則半室無光骨節¶
早成身心不長(吕不韋始皇時相國乃集儒/士爲十二紀八覽六論曝於)¶
(咸陽市有能增損一字與千金/無敢易者十二紀之禮此不抄)¶
　　　淮南子二十二卷¶
以湯沃沸亂乃愈甚猶鞭噬天捶提馬而欲¶<md:KR5g0071_HFL_002-025a>¶
<pb:KR5g0071_SJB_002-320496c>
教之雖伊尹造父不能化任數者勞而無功〇¶
色者白立而五色成道者一立而萬物成¶
聾者學歌無以自樂夫内心不開而强如聾¶
者校歌出於口越而散矣〇氷迎春則釋爲¶
水水向冬則凝爲氷〇以道爲竿以德爲綸¶
禮樂爲鈎仁義爲餌投之江浮之海萬物皆¶
得〇歷陽之都一夕成湖(歷陽淮南縣也有/一人告歷陽毋曰)¶
(見城門有血則有去無顧此後門吏告污血/於門限毋便上北山縣果陷水中毋遂化作)¶
(石/也)〇越舼蜀艇不能無水而浮烏號弓溪子¶
弩不能無弦而射〇人主誅暴則多飄風法¶<md:KR5g0071_HFL_002-025b>¶

苛則多蟲螟殺不辜則多赤地令不時則多¶
淫雨〇南方有不死之草北方有不釋之氷〇¶
食水者善浮而耐寒魚屬也食土者無心¶
而惠蚯蚓是也食木者多力而愚麋鹿是也¶
食桑者有絲而蛾蠶屬也食肉者勇敢而悍¶
虎豹是也食氣者神明而壽龜蛇之類王喬¶
赤松是也食穀者智慧而夭人是也〇晝生¶
者類父莫生者似母〇勇士一人爲三軍雄〇¶
聖人若鏡不將不迎應而不藏〇乞火不¶
若取燧寄汲不如鑿井譬羿請不死之藥於¶<md:KR5g0071_HFL_002-026a>¶
<pb:KR5g0071_SJB_002-320497a>
西王母姮娥竊而食之不知不死之藥所由¶
生也〇生有七尺之形死爲一棺之土安知¶
喜憎利害耶天地雖大可以短長知之星月¶
之行可以律曆知之〇倉頡作字天雨粟鬼¶
夜哭(倉頡黄帝史臣也造文/字則詐僞生故鬼哭也)〇今執政者薄¶
德增刑有似執彈而欲來鳥柙棁而欲狎犬¶
(柙棁挾/杖也)〇假輿馬者足不勞而致千里乘舟¶
檝者不假游而絶江海譬智不任己才力木¶
擊折軸水戾破舟不怨木石而罪巧拙何也¶
智有不周〇債少者易償職寡者易守〇風¶<md:KR5g0071_HFL_002-026b>¶

疾而波興木茂而鳥集相生之勢〇文王智¶
而好問故聖武王勇而好問故勝〇力勝其¶
任則舉之者不重智能其事則爲之者不難〇¶
天下之物莫凶於溪毒良醫藏之有所用¶
也草莽猶不可棄況復人乎(溪毒附/子也)〇十圍¶
之木能持千鈞之屋五寸之楗能制門闔非¶
材有巨細所居要耳使孔墨爲天下天下盡¶
儒墨得其要也〇聖人之道若中衢置罇過¶
者斟酌雖多少不同而各得其宜也(衢六通/罇酒罇)〇¶
三月嬰兒未知利害而慈母愛焉情也〇¶<md:KR5g0071_HFL_002-027a>¶
<pb:KR5g0071_SJB_002-320497b>
慈父愛子聖王養民若火自熱若氷自寒性¶
使然也及其用力賴其功如失火舟中矣(同/心)¶
(救火/也)〇車無三寸轄則不可馳户無五寸楗¶
則不可閉故君子所須要也〇治國者若張¶
琴瑟大絃䋎小絃絶〇治國者若設網引其¶
綱萬目張〇多欲虧義多憂害智多懼妨勇〇¶
虎豹以文彩射猨狖以捷來刺故子路以¶
勇死長幼以智困吹灰而欲無眯涉水而欲¶
無濡不可得也〇廣厦宏屋連闥通房人所¶
安也鳥入之而憂深林藂薄人入而畏鳥入¶<md:KR5g0071_HFL_002-027b>¶

之則安深溪峭岸峻木尋枝猨狖所樂人則¶
慄也〇翻基丸於地圓者走澤方者處高〇¶
戴哀者聞歌而泣戴樂者見哭而笑强哭者¶
雖戚不哀强歡者雖笑不樂〇芻狗土龍始¶
成則衣以綺繡及其用畢則棄之土壤(芻狗/事以)¶
(謝過士龍事以請雨禀道通物名異得道一/也猶屠牛而烹其肉或甘劑萬方本一牛也)〇¶
伐豫章或爲棺槨或爲梁柱亦一木也〇¶
蕭條者形之君寂寞者音之主〇客有見子¶
賤賤曰客獨有三過望我而笑是慢也交淺¶
而言深是患也語不稱名是反也客一體耳¶<md:KR5g0071_HFL_002-028a>¶
<pb:KR5g0071_SJB_002-320497c>
或爲君子或爲小人此視之異也待騕䮍飛¶
兔而駕之則世莫有乘者待毛嬙西施而配¶
之則終身無家矣待古英俊而用之則無人¶
矣驥千里一日而通駕駑馬十駕旬日亦至¶
猶人才不足專恃〇鳥窮則啄獸窮則觸人¶
窮則詐峻刑嚴法不可以禁姦〇道德之論¶
譬如日月江南河北不能易其指馳騖千里¶
不能改其處〇趣舍禮裕猶宅之居也東家¶
謂之西西家謂之東扣門求火無不與者饒¶
足也故林中不貨薪湖上不鬻魚者有餘也〇¶<md:KR5g0071_HFL_002-028b>¶

不乘人之利不迫人之險〇叔向云墨者¶
曰鳩欲見秦惠王三年不得見一至楚楚王¶
悦之物固有近而之遠遠之而近故大丈夫¶
行不可掩〇未得獸者唯恐創少已得唯恐¶
創多〇古人婚禮不稱主人必稱父母兄弟¶
舜不告瞽叟而娶非禮文王立伯邑可非制¶
禮三十而家文王十六而生非法〇治國有¶
常利民爲政本教有經令行爲上苟利其心¶
不必法古苟周於事不必循常法度制令各¶
因其宜變古未可非循俗不足多百川異源¶<md:KR5g0071_HFL_002-029a>¶
<pb:KR5g0071_SJB_002-320498a>
皆歸於海百家異業皆務於治〇盲者行於¶
道人謂左則左謂右則右遇君子則得其平¶
易遇小人則陷於溝壑〇東面而望不見西¶
墻南向而視不覩北方唯無向者無所不通〇¶
父溺則攬父髮而拯之非敢驕侮以救死¶
也至賞不費至刑不濫〇乘船遇風波至而¶
恐死自投於水中非不貴生畏死惑於畏死¶
而反忘生也〇人之嗜慾者亦復如此〇溜¶
水足以溢壺榼江河不能滿漏巵〇醉者赴¶
淮以爲尋常之溝俛入城門以爲七尺之閨¶<md:KR5g0071_HFL_002-029b>¶

酒濁其神也馬免人於難者死葬之以蓋蒙¶
之以衾牛有德於人葬之以大車〇用兵之¶
道示之以柔乘之以剛示之以弱乘之以强¶
若欲西者示之以東使知吾所出而不知吾¶
所入若鬼無跡若水無創若電之激不可備¶
也高城深池矢石如雨廣澤平原白刃交接¶
士卒争先者爲其賞信罰明也暑不張蓋寒¶
不披裘古之善將也軍通井而後飲軍食而¶
後食所以同飢渴也矢石所及之處所以同¶
安危也天下莫相憎於膠漆膠漆相賊(膠漆/相抱)¶<md:KR5g0071_HFL_002-030a>¶
<pb:KR5g0071_SJB_002-320498b>
(不得還/其本也)天下莫相愛於氷炭氷炭相思(氷得/炭則)¶
(解故得歸/其本也)〇蘭生幽谷不爲莫服而不芳舟¶
在江河不爲莫乘而不浮人有嫁其女而教¶
之曰慎無爲善女問其故曰善尚不爲況不¶
善乎〇拘囹圄者患日長當死市者患日短〇¶
嫁女於消渴者夫死則言女妨〇狐白之¶
裘天子披之在狐計者不如走澤〇先鍼而¶
後縷可以成帷先縷而後鍼不可以成衣因¶
媒而嫁不因媒而成顧人而交不因人而親¶
披羊裘而賃顧其事過也衣貉裘而負籠甚¶<md:KR5g0071_HFL_002-030b>¶

可怪也〇君子不容非類日月不應非氣〇¶
非禮而禮譬躶而追狂人盗而與乞者竊間¶
寫法律蹲踞誦論詩書〇馬似鹿者千金天¶
下無千金之鹿〇畫孟賁之目大而不可不¶
畏畫西施之面美而不可不悦〇同污無異¶
泥〇衆曲不容直衆枉不容正故人衆則食¶
狼狼衆則食人〇郢人買屋棟與人車轂大¶
雖可而長不足〇孕婦見兔則子缺脣〇文¶
公棄衽席咎犯辭歸(晉文公棄席之黑者捐/故舊也故咎犯辭去知)¶
(天將赦而多殺人或知天赦/多活人人望欲同刑罰異也)〇侏儒問天高¶<md:KR5g0071_HFL_002-031a>¶
<pb:KR5g0071_SJB_002-320498c>
於長人長人曰吾不知也曰爾去天近於我¶
也問事當問近者〇自賣其母而請買者曰¶
此母老矣望善飴之此大不義而欲爲小義¶
狂人傷人莫之怨嬰疾無心也〇佳人不同¶
體美人不同面而皆悦於目梨橘棗栗不同¶
味皆訓於口〇一棋不足以見智一弦不足¶
以見悲遺腹不思父無愛心也〇湯沐具而¶
蟻蝨相弔大厦成而鷰雀相賀〇釣者静之¶
網者動之罩者抑之罾者舉之爲道異得魚¶
一〇田中之水流入海附耳之語聞千里〇¶<md:KR5g0071_HFL_002-031b>¶

中夏用䈉至冬不去舉衣過水至陸不下此¶
不知變也〇靨□在頰則好在顔則醜繡爲¶
被則宜爲冠則穢山雲蒸柱礎潤茯苓抽兔¶
絲死〇兔絲無根而生蛇無足而行魚無耳¶
而聽蟬無口而鳴鶴千歲亦極其樂朝生暮¶
死亦盡其樂〇明珠蚌之病也我之利也〇¶
百星之明不如一月之光十牖之開不如一¶
户之明〇披簑救火鑿瀆止水乃益多也〇¶
鴻鵠在卯也一指蔑之則破及其羽翅成也¶
背負青天膺磨赤霄哺且子不能得也〇戟¶<md:KR5g0071_HFL_002-032a>¶
<pb:KR5g0071_SJB_002-320499a>
以攻城鏡以照形宫人得戟則以刈葵盲人¶
得鏡則以蓋巵〇堯八眉(眉理八/字也)〇人有烹¶
狙召鄰鄰者以爲狗羹食甚美後聞其狙據¶
地吐之未始知味也〇邯鄲有吹者託名李¶
奇人争學之後知其非皆棄其曲未始知音¶
者李奇趙之善音者〇原蠶一歲再熟非不¶
利也王法禁之爲其殘葉離稻熟農夫耨之¶
不以小利傷大穫也(稻米落地而/生曰離稻)〇屠者食¶
藿羹爲車者多步行陶人用缺盆匠人居狹¶
廬舟覆乃見善游馬奔乃見良馭〇林木茂¶<md:KR5g0071_HFL_002-032b>¶

而斧斤入質的張而弓矢集¶¶¶


意林卷之二¶¶¶¶¶¶¶







